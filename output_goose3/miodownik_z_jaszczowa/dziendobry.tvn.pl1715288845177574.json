{"meta_description": "Miodownik to tradycyjne ciasto nazywane czeskim. Sprawdź przepisy z masą grysikową (stefanka), budyniową lub kajmakiem.", "title": "Przepisy na miodownik królewski, z kajmakiem i stefankę z kaszą manną", "content": "Miodownik to proste, choć czasochłonne ciasto. Wymaga przekładania kremem, a najlepiej smakuje po kilku dniach. W wielu domach piecze się go na święta. Królewski przepis na miodownik – z orzechami lub bez Poniższy miodownik królewski z orzechami i kajmakiem dobrze smakuje z posypką z orzechów włoskich lub z płatków migdałowych. Wymaga nieco przygotowań – trzeba upiec cztery warstwy ciasta (jeśli nie masz czterech takich samych blach, musisz piec każdą część osobno) i przygotować jeden rodzaj masy do przekładania. Ten przepis zawiera szybką do wykonania masę kajmakową (możesz kupić gotową masę lub zrobić ją wedle poniższej receptury). Do tego dodaje się warstwę dżemu porzeczkowego, ewentualnie powideł. 1. Połącz i zagnieć wszystkie składniki ciasta: mąkę, cukier, masło, miód, sodę i jajka. Możesz użyć robota kuchennego z końcówkami w kształcie haków (do wyrabiania ciasta). 2. Kiedy ciasto będzie jednolite, podziel je na cztery części. 3. Każdą z nich rozłóż na blaszce wyłożonej papierem do pieczenia, nakłuj widelcem i piecz w temperaturze 180 st. C przez 11–15 minut. 4. Masa kajmakowa: Zamkniętą puszkę mleka zagęszczonego wstaw do garnka z wodą, doprowadź wodę do lekkiego bulgotania i gotuj przez ok. 2 godziny. Puszka powinna być przez cały czas całkowicie przykryta wodą. 5. Przełóż ostudzone ciasto schłodzonym kremem i dżemem. Wierzch również możesz pokryć masą i rozdrobnionymi orzechami, jeśli ich używasz. 6. Odstaw gotowy miodownik na co najmniej dwa dni do lodówki. Poniżej znajduje się przepis na miodownik z kaszą manną i powidłami, często nazywany stefanką. Oblany polewą czekoladową i udekorowany połówkami orzechów włoskich zachwyci każdego łasucha. Możesz też jedynie lekko posypać miodownik cukrem pudrem. 1. Wyrabiaj razem składniki ciasta – mąkę, cukier, masło, miód, sodę, jajka i żółtko – aż będzie jednolite. Możesz użyć robota kuchennego z hakami. 2. Podziel ciasto na cztery części i każdą piecz w 180 st. C przez 11–15 minut. 3. Masa z kaszy manny: Zagotuj mleko z cukrem. Dodaj kaszę mannę i gotuj, aż całość zgęstnieje. Po ostygnięciu utrzyj masło i dodawaj do niego masę. 5. W rondelku podgrzej śmietankę. Dodaj pokruszoną czekoladę. Mieszaj i podgrzewaj, aż się rozpuści. Miodownik z masą budyniową również możesz dodatkowo przełożyć powidłami lub dżemem. Do tej wersji miodownika także pasuje polewa czekoladowa. 1. Połącz składniki – mąkę, cukier, masło, miód, proszek do pieczenia, jogurt i jajka. Wyrabiaj ciasto, aż będzie jednolite. 2. Podziel ciasto na cztery części i każdą piecz w 180 st. C przez 11–15 minut. 3. Budyń ugotuj według przepisu na opakowaniu, ale w 1 i ½ szklanki mleka. 6. Przełóż placek masą. Możesz też dodać dżem porzeczkowy lub powidła jak w powyższych przepisach. Ze względu na intensywny smak i zapach olejków eterycznych zawartych w miodzie do tradycyjnego miodownika nie dodaje się już żadnych przypraw korzennych. Jednak w wielu domach przepisy na to ciasto zawierają przyprawę do piernika. • None Ciasto Marysieńka idealne na święta - sprawdź, jak je zrobić!", "url": "https://dziendobry.tvn.pl/przepisy-kulinarne/przepisy-na-miodownik-krolewski-z-kajmakiem-i-stefanke-z-kasza-manna-da299785-ls5344263", "category": "lubelskie", "sub_category": "Wyroby piekarnicze i cukiernicze", "phrase": "Miodownik z Jaszczowa"}