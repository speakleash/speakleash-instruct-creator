{"meta_description": "To najlepszy blog kulinarny. U nas znajdziecie najlepsze przepisy kulinarne, przepisy na ciasta czy też słodkie przepisy. Zapoznaj się z naszymi przepisami", "title": "Miodownik – Domowe wypieki Justyny i Doroty", "content": "Miodownik to ciasto kruche przełożone krem na bazie masła i kaszy manny gotowanej na mleku. Najczęściej pieczony jest na Święta Bożego Narodzenia, jednak u nas w rodzinie zdarza się również na inne okazje np. imieniny. Ostatnio coraz bardziej utwierdzam się, że to co klasyczne i mało skomplikowane smakuje Wam najbardziej. Nie ukrywam jednak, że lubię eksperymentować w kuchni i tworzyć nowe przepisy. Szczególną przyjemność sprawia mi cukiernictwo z „wyżej” półki. Skomplikowane kremy, różnorodność struktur w deserach: chrupkość, gładkość… To jest dziedzina, która mnie pociąga i sprawia, że czuję się jak artystka i twórca. Uwagę skupiam nie tylko na połączeniu smakowym, ale na dekoracji, sposobie podania. Nie zawsze sprawdza się to jednak tutaj – na blogu. Poszukujecie bowiem niedrogich, prostych i szybkich przepisów. Doskonale Was rozumiem, dlatego jest to dla nas priorytet! Nie przerażajcie się jednak, kiedy opublikujemy przepis wymagający większego zaangażowania, wkładu finansowego i czasowego. Zapewniam, że specjalnych umiejętności nie musicie posiadać, bo przepis będzie napisany tak, że każdy laik cukierniczy ogarnie. Tymczasem stawiamy na miodowy wypiek, który bardzo polecam!", "url": "https://domowe-wypieki.com/przepisy/miodownik/", "category": "lubelskie", "sub_category": "Wyroby piekarnicze i cukiernicze", "phrase": "Miodownik z Jaszczowa"}