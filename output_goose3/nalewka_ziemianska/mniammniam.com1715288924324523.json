{"meta_description": "Sprawdzony przepis na nalewka Ratafia Tutii Fruttti od MniamMniam.com 😋 Smacznie, szybko i tanio.", "title": "Nalewka Ratafia Tutii Fruttti", "content": "Najpopularniejsza nalewka nastawiana w domach ziemiańskich, o niespotykanej liczbie odmian smaków i aromatów. Nigdy się nie powtórzyła, w każdym roku była inna, zależna od pogody, ilości słońca i fantazji nastawiacza. Przygotowujemy spory gąsiorek ze szczelnym korkiem i w miarę dojrzewania owoców wsypujemy je do gąsiorka i wlewamy tyle spirytusu, ile owoców, gdy wiśnie dojrzeją koniecznie należy dodać kilkanaście zmiażdżonych pestek.  Po 6 tygodniach od ostatniego wsypu, nalewkę zlewamy przez bibułę i w zależności od naszego uznania dodajemy syrop sporządzony z cukru i odrobiny wody. Robimy go na małym ogniu, podgrzewając do całkowitego rozpuszczenia się cukru.  Zakorkowane butelki z nalewką przechowujemy w chłodnym i ciemnym miejscu.   Po 5 miesiącach nalewka jest gotowa. Może być cudownym prezentem pod choinkę.", "url": "https://www.mniammniam.com/nalewka-ratafia-tutii-fruttti", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka ziemiańska"}