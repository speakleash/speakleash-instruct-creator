{"meta_description": "Koło Łowieckie Knieja Pracowników Lasów Państwowych w Gdańsku", "title": "Nalewki - Zbigniew Maksymiuk", "content": "Zarówno dania z dziczyzny jak i nalewki były zawsze smakiem i treścią \" ostatniego miotu\", który dla nas myśliwych stanowi ważną cześć polowania. Niestety w dobie rygorystycznego prawa i alkomatów nalewki są degustowane na spotkaniach towarzyskich poza polowaniem. W starej tradycji ziemiańskiej w każdym dworze wytwarzano nalewki według unikalnej pilnie strzeżonej receptury. Z przyjemnością obserwuję powrót mody na domowe nalewki i coraz większe grono osób, które ich przygotowanie traktuje jako hobby. Ponieważ przygotowanie nalewki to czynność pracochłonna, jej amatorzy wkładają w to wielką pasję kolekcjonując przepisy, opracowując własne, dobierając specjalne wykwintne butelki i drukując indywidualne etykiety. Pole do popisu jest ogromne bo istnieją co najmniej cztery podstawowe metody wytwarzania nalewek oraz ogromna ilość komponentów, poprzez owoce, zboża, warzywa, liście, trawy i zioła. Oto najprostsza receptura dla chętnych aby zacząć przygodę z nalewkami.", "url": "http://www.knieja.gdansk.pl/index.php?option=com_content&view=article&id=50:nalewki-zbigniew-maksymiuk&catid=2:kuchnia", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka ziemiańska"}