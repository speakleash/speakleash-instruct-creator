{"meta_description": "Swoją popularność zawdzięcza złotemu kolorowi i i niespotykanemu aromatowi &quot;polskiej cytryny&quot;, czyli pigwy.\r\n\r\n\tNalewka ziemiańska to nap&oacute;j spirytusowy wytwarzany zgodnie...", "title": "Nalewka ziemiańska : Radzyńska Kraina Serdeczności", "content": "Swoją popularność zawdzięcza złotemu kolorowi i i niespotykanemu aromatowi \"polskiej cytryny\", czyli pigwy. Nalewka ziemiańska to napój spirytusowy wytwarzany zgodnie z wieloletnią rodzinną recepturą, która przekazywana jest z pokolenia na pokolenie. Nazwa tej nalewki pochodzi od nazwy Koła Gospodyń Ziemianek z Przegalin, które istnieje od 1932 roku. Swoją popularnością i wysoką jakością wpisała się wiele lat temu już w tradycję mieszkańców zarówno Przegalin jak i okolicznych miejscowości. Pigwa jest popularnym na terenach powiatu radzyńskiego krzewem a jej owoce mają właściwości odżywcze, lecznicze i dietetyczne, charakteryzują się specyficznym smakiem i aromatem, podobnym do owocu cytryny.", "url": "https://krainaserdecznosci.pl/pl/nalewka-ziemianska", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka ziemiańska"}