{"meta_description": "", "title": "Chleb szczeciński", "content": "Tradycja pieczenia chleba w Szczecinie sięga niemal czasów wczesnego średniowiecza. Stanowił on wowczas jeden z podstawowych pokarmów mieszkańców naszego regionu. Dzisiejszy chleb szczeciński smakuje dokładnie tak, jak ten sprzed wielu lat. Tradycja wypieku według obecnie znanej i stosowanej receptury, sięga co najmniej końca lat 60-tych XX wieku. Od lat 80 pieczony jest natomiast w wielu lokalnych piekarniach, według receptury oficjalnie zatwierdzonej przez Cech Rzemiosł Spożywczych w Szczecinie. Chleb szczeciński podbija serca nie tylko szczecinian. Dzięki wyjątkowym walorom smakowym zdobył uznanie w zmaganiach o Puchar Europy w piekarnictwie we Francji, gdzie godnie reprezentował Polskę na tle innych krajów. Kolejnymi prestiżowymi wyróżnieniami są m.in. pierwsze miejsce w konkursie „Nasze Kulinarne Dziedzictwo. Smaki Regionów”. oraz wpisanie chleba szczecińskiego na Listę Produktów Tradycyjnych Ministerstwa Rolnictwa i Rozwoju Wsi.", "url": "https://www.polskasmakuje.pl/produkt/chleb-szczecinski-2/", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb szczeciński"}