{"meta_description": "", "title": "Tradycyjne produkty | Produkty | Chleb szczeciński", "content": "Jego historia sięga końca lat 60. XX wieku. Metodę wypieku oparto o niemiecką dokumentację. Wcześniej nazywał się Brotstettiner, recepturę znano w latach 30. XX wieku. Po II wojnie światowej wrócił do szczecińskich piekarni. Chleb Szczeciński to pszenno - żytni wypiek (60 proc. mąka pszenna, 40 proc. żytnia), z chrupiącą skórką, lekko wilgotny w środku, mięciutki i pachnący. Do jego produkcji używa się kwasów naturalnych, w chlebie nie ma emulgatorów, wzmacniaczy smaku, barwników. Najcenniejszym składnikiem jest naturalny zakwas. Dzięki temu pokochali go szczecinianie, a także przyjezdni.", "url": "https://produkty-tradycyjne.pl/197/chleb-szczecinski", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb szczeciński"}