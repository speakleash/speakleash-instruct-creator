{"meta_description": "Już niedługo Tłusty Czwartek. Łasuchy swoje święto będą mieć 20 lutego. Gdy w całej Polsce zajadają się pączkami lub donuatami, to na Śląsku i Beskidach…", "title": "Jak smakują beskidzkie \"krepliki\"?", "content": "Już niedługo Tłusty Czwartek. Łasuchy swoje święto będą mieć 20 lutego. Gdy w całej Polsce zajadają się pączkami lub donuatami, to na Śląsku i Beskidach rządzą kreple i krepliki. Tego dnia w Wiśle będzie można spróbować tradycyjnych wypieków w najlepszym wykonaniu. Po kilku latach przerwy do Wisły wraca konkurs kulinarny \"Najlepsze Beskidzkie Krepliki.\" Po kilku latach przerwy wracamy do bardzo sympatycznego i lubianego konkursu, który odbędzie się w tłusty czwartek, czyli do konkursu kulinarnego \"Najlepsze Beskidzkie Krepliki.\" Finał konkursu i degustacja odbędzie się w Aries Hotel & Spa Wisła w Wiśle Czarne o godz. 10:00. Oprócz smakowania i podziwiania pączków będzie można posłuchać kapeli Wisła i pośmiać się przy scenkach rodzajowych w wykonaniu grupy teatralno-kabaratowej \"Emocja\" - mówi Katarzyna Czyż - Kaźmierczak, dyrektor Wiślańskiego Centrum Kultury. Konkurs kulinarny wraca po kilku latach przerwy. Organizatorzy uznali, że to ciekawe wydarzenia warte kontynuacji. Na najlepsze pączki czekają cenne nagrody. W konkursie mogą wziąć udział wszyscy od mieszkańców po restauracje i cukiernie. Jedynym ograniczeniem jest fakt, że pączki muszą zostać przygotowane wg beskidzkiej receptury, tzn. z powidłami śliwkowymi, ze spirytusem, smażone na smalcu. Zgłoszenia przyjmowane są do 18 lutego w Wiślańskim Centrum Kultury, Pl.B. Hoffa 3, tel. 602 177 262, e-mail: kultura@wisla.pl.", "url": "https://silesia24.pl/jak-smakuja-beskidzkie-krepliki", "category": "śląskie", "sub_category": "Wyroby piekarnicze i cukiernicze", "phrase": "Krepliki / kreple"}