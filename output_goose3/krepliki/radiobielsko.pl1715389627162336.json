{"meta_description": "Przed nami tłusty czwartek, a to oznacza, że w Wiśle już po raz trzynasty odbędzie się Konkurs na Najlepsze Beskidzkie Krepliki.", "title": "Będą pączki i pączusie, kreple i krepliki", "content": "- W tym roku organizatorzy zmienili trochę regulamin i w szranki mogą stanąć wszystkie rodzaje pączków, nie tylko te tradycyjne - mówi Katarzyna Czyż-Kaźmierczak, dyrektorka Wiślańskiego Centrum Kultury.Jurorzy wybiorą najlepsze krepliki domowe i najlepsze zrobione przez zawodowych cukierników. Przyznany zostanie także Grand Prix za najlepsze pączki o tradycyjnej recepturze. Tak, jak w poprzednich latach, również widzowie przyznają swoją nagrodę publiczności. Konkurs zostanie zorganizowany w czwartek (8 lutego) w Domu Zdrojowym, tuż przy wiślańskim rynku. Termin zgłoszeń mija w środę (7 lutego). A zgłosić się do udziału w konkursie można w siedzibie Wiślańskiego Centrum Kultury lub poprzez Internet.", "url": "https://www.radiobielsko.pl/wiadomosci/beda-paczki-i-paczusie-kreple-i-krepliki/57863", "category": "śląskie", "sub_category": "Wyroby piekarnicze i cukiernicze", "phrase": "Krepliki / kreple"}