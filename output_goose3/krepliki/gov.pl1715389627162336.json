{"meta_description": "Produkt wpisany na listę produktów tradycyjnych w dniu 2006-08-31\nW kategorii Wyroby piekarnicze i cukiernicze\nw województwie śląskim", "title": "Krepliki / kreple - - Portal Gov.pl", "content": "Barwa brązowa do ciemnobrązowej, wewnątrz słomkowa do jasnożółtej, z widocznym nadzieniem koloru brązowego (w zależności od nadzienia jaśniejsze lub nawet wiśniowe). Współczesne krepliki mogą być lukrowane i nadziewane różnymi nadzieniami takimi jak: masa budyniowa, dżemy itp. Charakterystyczną potrawą przygotowywaną na Ostatki były krepliki, kreple (pączki). Była to dość droga potrawa, biorąc pod uwagę to, że rodziny śląskie były liczne i trzeba było usmażyć dużo kreplików, aby starczyło ich dla wszystkich. Dawniej, jak i obecnie, smażono krepliki z nadzieniem, ale także i bez nadzienia, zabierając łyżką umoczoną w oleju z garnka porcję wyrośniętego ciasta i wkładając ją na rozgrzany tłuszcz. Takie krepliki po usmażeniu posypywano pudrem i spożywano. Z chwilą upowszechnienia się przemysłowych wyrobów cukierniczych pączki są dostępne w sprzedaży cały rok, bardzo urozmaicone, z różnym nadzieniem, lukrowane, zdobione bakaliami itp.", "url": "https://www.gov.pl/web/rolnictwo/krepliki-kreple", "category": "śląskie", "sub_category": "Wyroby piekarnicze i cukiernicze", "phrase": "Krepliki / kreple"}