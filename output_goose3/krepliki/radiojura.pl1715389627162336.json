{"meta_description": "Przed nami Tłusty Czwartek, a to oznacza, że w Wiśle już po raz trzynasty odbędzie się Konkurs na Najlepsze Beskidzkie Krepliki. W tym roku organizatorzy zmienili trochę regulamin i w szranki mogą stanąć wszystkie rodzaje pączków, nie tylko te tradycyjne. - Wiadomości i informacje z Częstochowy i regionu.", "title": "Konkurs na najlepsze pączki. Wisła zaprasza do siebie na kreple", "content": "Konkurs na najlepsze pączki organizowany jest juz 13. raz Te tradycyjne to te nadziewane powidłami ze śliwek. W tym roku organizatorzy zmienili trochę regulamin i w szranki mogą stanąć wszystkie rodzaje pączków, także i te z innymi nadzieniami. Jurorzy podejmą się wyboru najlepszych kreplików domowych i najlepszych zawodowych a te najlepsze o tradycyjnej recepturze zyskają Grand Prix. Organizatorzy zachęcają do udziału nie tylko zawodowych kucharzy. Także amatorzy powinni pochwalić się usmażonymi pączkami. Katarzyna Czyż – Kaźmierczak: W szranki mogą stanąć wszystkie rodzaje kreplików, nie tylko te tradycyjne. Wybierzemy najlepsze krepliki domowe i najlepsze zawodowe. Przyznamy Grand Prix za najlepsze krepliki o tradycyjnej recepturze. Również wy, widzowie przyznajcie swoją nagrodę publiczności. Zachęcamy wszystkich domowych i zawodowych twórców pączków do udziału w konkursie. Będzie świetna zabawa i ciekawe nagrody. Konkurs odbędzie się 8 lutego o godzinie 10:00 w kawiarni Dom Zdrojowy, tuż przy rynku w Wiśle. Ale termin zgłoszeń mija jutro w środę, 7 lutego. Gdzie należy zgłosić swoją kandydaturę? POD TYM LINKIEM znajdziecie formularz zgłoszeniowy.", "url": "https://www.radiojura.pl/konkurs-na-najlepsze-paczki-wisla-zaprasza-do-siebie-na-kreple.html", "category": "śląskie", "sub_category": "Wyroby piekarnicze i cukiernicze", "phrase": "Krepliki / kreple"}