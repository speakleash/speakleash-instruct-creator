{"meta_description": "Już 16 lutego odbędzie się jedno z ulubionych świąt wszystkich łasuchów - tłusty czwartek. Z tej okazji w Wiśle będzie miał miejsce konkurs, który wyłoni autoró...", "title": "Tłusty czwartek 2023 w Beskidach. Wisła organizuje konkurs na \"Najlepsze Beskidzkie Krepliki\"", "content": "Kreple po beskidzku - co to znaczy i czym różnią się od pączków? Zanim przejdziemy do samego konkursu, odpowiedzmy sobie na fundamentalne pytanie- czym są kreple? Najprościej rzecz ujmując, jest to rodzaj pączka wykonany według tradycyjnej receptury. Są one smażone na smalcu, a do ciasta dodawany jest spirytus, co ma sprawić, by były mniej tłuste. Największa różnica między kreplikami po beskidzku a znanymi w całym kraju pączkami wynika jednak z nadzienia. Jak doskonale wiadomo, pączki mogą mieć przeróżne nadzienie, które ogranicza jedynie wyobraźnia cukierników. Inaczej ma się sytuacja z kreplikami, których środek zgodnie z tradycją wypełnia wyłącznie nadzienie śliwkowe. Wynika to z długiej beskidzkiej tradycji. W dawnych czasach to właśnie śliwki były najczęściej hodowanymi owocami w tutejszych sadach, nie dziwi więc, że stanowiły składniki wielu lokalnych dań i przysmaków . 16 lutego, a więc w tłusty czwartek, odbędzie się organizowany przez Wiślańskie Centrum Kultury konkurs na \"Najlepsze Beskidzkie Krepliki\". Tegoroczne zmagania zostały podzielone na dwie kategorie: • \"zawodowe \"krepliki\" - mogą w niej wystartować cukiernie i inne lokale gastronomiczne Warunkiem uczestnictwa w konkursie jest przegotowanie kreplów zgodnie z podaną wcześniej tradycyjną recepturą -smakołyki powinny być smażone na smalcu, z dodatkiem spirytusu i powidłami śliwkowymi. Degustacji krepli i rozstrzygnięcie konkursu odbędą się 16 lutego o godzinie 10:00 w pizzerii Belweder (ul. Wyzwolenia 48). Wszystkie osoby i firmy, które chcą wystartować w zmaganiach, są proszone o przygotowanie przynajmniej 5 kreplików. Zgłoszenia przyjmowane są do 14 lutego, a warunkiem wzięcia udziału w konkursie jest wypełnienie karty zgłoszeniowej. Na wszystkich uczestników zmagań przygotowano pamiątkowe dyplomy, a autorzy trzech najlepszych kreplików w obu kategoriach otrzymają nagrody rzeczowe. W zmaganiach mogą wziąć udział wszyscy mieszkańcy i firmy z tzw. terenu Beskidzkiej 5 tj. Brennej, Istebnej, Szczyrku, Ustronia i Wisły. Zgodnie z chrześcijańską tradycją, ulubione święto wszystkich smakoszy przypada zawsze na ostatni czwartek przed wielkim postem i na 52 dni przed Wielkanocą. Jak wiele obyczajów kultywowanych do dzisiaj, tłusty czwartek ma swoje korzenie w czasach pogańskich. W okresie poprzedzającym chrześcijaństwo był to symbol nadejścia wiosny. Dzień ten celebrowano organizując uczty, w trakcie których zajadano się tłustymi potrawami. Zwyczaj ten został przejęty przez chrześcijaństwo i stał się częścią ostatków. Tłusty czwartek od wielu wieków obchodzony jest w Polsce, a zwyczaj jedzenia pączków narodził się prawdopodobnie w XVI wieku. W wielu regionach kraju powstały regionalne wersje tego przysmaku. Tak było między innymi w naszym województwie, gdzie w trakcie ostatków zajadano się kreplami po śląsku.", "url": "https://beskidy.eska.pl/tlusty-czwartek-w-wisle-zapowiada-sie-smakowicie-zostana-wybrane-najlepsze-beskidzkie-krepliki-aa-GNZU-yson-gj3Y.html", "category": "śląskie", "sub_category": "Wyroby piekarnicze i cukiernicze", "phrase": "Krepliki / kreple"}