{"meta_description": "Do konkursu Nasze Dobre Podkarpackie zostały zgłoszone wyroby z ryb słodkowodnych Smolinfish. To produkty wykonane wyłącznie z naturalnych składników, bez konserwantów i sztucznych dodatków", "title": "Wyroby SmolinFish - z natury wyłowione w konkursie Nasze Dobre Podkarpackie", "content": "Do konkursu Nasze Dobre Podkarpackie zostały zgłoszone wyroby z ryb słodkowodnych Smolinfish. To produkty wykonane wyłącznie z naturalnych składników, bez konserwantów i sztucznych dodatków. Wśród zgłoszonych do konkursu Nasze Dobre Podkarpackie wyrobów są m.in. paszteciki z ryb słodkowodnych w trzech smakach, karp pieczony w sosie pomidorowo-paprykowym, karp wędzony w zalewie porowej, karp pieczony w jarzynce w oleju, karp w galarecie i karp w galarecie z warzywami oraz paprykarz z wędzonego karpia. Ryby wykorzystywane do produkcji wyrobów SmolinFish pochodzą głównie z gospodarstwa rybackiego w Rudzie Różanieckiej. Znajduje się ono na Roztoczu, na bardzo czystym ekologicznie obszarze Natura 2000. - Jesteśmy firmą rodzinną posiadającą własną hodowlę oraz manufakturę, w której przetwarzamy nasze ryby. Na stawach w Rudzie Różanieckiej prowadzimy letnią restaurację „Cztery Stawy Kuchnia Natura Relaks”. Nasze ryby to m.in. karp , szczupak, tołpyga, amur, karaś, sum, lin, sandacz. Żyją w stawach o piaszczystym dnie i jedzą wyłącznie pokarm naturalny oraz zboże – podkreśla Agnieszka K. Andruszewska, dyrektor ds. sprzedaży i współwłaścicielka gospodarstwa rybackiego w Rudzie Różanieckiej Zarządu Dóbr Smolin. - Stosujemy wyłącznie pasze naturalne w postaci zbóż pochodzących z Gospodarstwa Rolnego w Smolinie oraz od lokalnych rolników. W celu zapewnienia bezpieczeństwa i jakości dostarczanych ryb, o najwyższych walorach smakowych i zdrowotnych, na każdym etapie produkcji nawiązywana jest ścisła współpraca z Powiatowym Lekarzem Weterynarii w Lubaczowie, Zakładem Higieny Weterynaryjnej w Krośnie Pracownia Chorób Ryb i Chorób Zakaźnych Zwierząt w Przemyślu oraz Państwowym Instytutem Weterynaryjnym w Puławach. Ryby posiadają certyfikaty gwarantujące najwyższą jakość, takie jak: „Jakość Tradycja” nadany przez Polską Izbę Produktu Regionalnego i Lokalnego za „Karpia z Rudy Różanieckiej” oraz wpis na Listę Produktów Tradycyjnych Ministerstwa Rolnictwa i Rozwoju Wsi produktu „Karp Wędzony z Rudy Różanieckiej”. - Specjalizujemy się w produkcji karpia królewskiego, amura, tołpygi pstrej i białej, szczupaka, suma europejskiego, lina, sandacza, karasia pospolitego i srebrzystego. Wprowadzamy nowe gatunki ryb i poznajemy tajniki ich hodowli. Na specjalne zamówienie odbiorców, kontraktujemy niektóre gatunki ryb – dodaje Agnieszka K. Andruszewska. - Nasze produkty sprzedajemy w e-sklepie: smolinfis.store, w naszych punktach sprzedaży m.in. w Rzeszowie, Lubaczowie, Przemyślu - Agnieszka K. Andruszewska.", "url": "https://plus.nowiny24.pl/wyroby-smolinfish-z-natury-wylowione-w-konkursie-nasze-dobre-podkarpackie/ar/c3-15284558", "category": "podkarpackie", "sub_category": "Produkty rybołówstwa, w tym ryby", "phrase": "Karp wędzony z Rudy Różanieckiej"}