{"meta_description": "", "title": "Zarząd Dóbr Smolin s.c. Gospodarstwo Rybackie w Rudzie Różanieckiej", "content": "Jesteśmy firmą rodzinną posiadającą własną hodowlę oraz manufakturę, w której przetwarzamy nasze ryby. Wykorzystywane do produkcji naszych wyrobów ryby pochodzą z Gospodarstwa Rybackiego Zarząd Dóbr Smolin w Rudzie Różanieckiej, które znajduje się na Roztoczu. Stawy położone są na czystym ekologicznie obszarze Natura 2000 i charakteryzują się piaszczystym dnem. Ryby wykorzystują pokarm naturalny oraz dokarmiane są zbożem i posiadają certyfikaty gwarantujące ich najwyższą jakość m.in „Jakość i Tradycja” nadany przez Polską Izbę Produktu Regionalnego i Lokalnego za „Karpia z Rudy Różanieckiej” oraz wpis na Listę Produktów Tradycyjnych Ministerstwa Rolnictwa i Rozwoju Wsi produktu „Karp wędzony z Rudy Różanieckiej”. W swojej ofercie posiadamy wyroby rybne idealne nie tylko na święta ale również w codziennej diecie. Nasze ryby wędzone są w domowej wędzarni, tradycyjnym sposobem na gorąco, bez konserwantów i polepszaczy smaku. W swojej ofercie mamy bezglutenowe, pieczone i pasteryzowane paszteciki z ryb słodkowodnych w trzech smakach: migdałowym, paprykowym i żurawinowym oraz bezglutenowe klopsiki rybne w galarecie, opiekane i zalane galaretą. Wśród naszych wyrobów znaleźć można także karpie pieczone w sosie pomidorowo-paprykowym, karpie wędzone w zalewie porowej oraz pieczone w jarzynce w oleju, a także karpie w galarecie z warzywami. Wszystkie produkty są wykonane wyłącznie z naturalnych składników, bez konserwantów i sztucznych dodatków.", "url": "https://nasirybacy.pl/gospodarstwo/zarzad-dobr-smolin-s-c/", "category": "podkarpackie", "sub_category": "Produkty rybołówstwa, w tym ryby", "phrase": "Karp wędzony z Rudy Różanieckiej"}