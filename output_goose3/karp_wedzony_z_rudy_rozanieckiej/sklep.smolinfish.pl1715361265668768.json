{"meta_description": "O nas", "title": "O nas - Delikatesy Rybne Smolin Fish", "content": "Smolin Fish to rodzinna manufaktura ryb na Roztoczu. Za początek naszej przygody można uznać rok 2017, kiedy to w Płazowie w budynku po szkole podstawowej otworzyliśmy zakład przetwórczy. Jesteśmy małym zespołem entuzjastów produktów z ryb najwyższej jakości. Naszą pasję staramy się odzwierciedlić w smaku i jakości naszych produktów. Posiadamy własną hodowlę ryb słodkowodnych. Właśnie stamtąd pochodzą ryby wykorzystywane do produkcji wyrobów Smolin Fish. Nasze gospodarstwo rybackie znajduje się w Rudzie Różanieckiej, na Roztoczu, na bardzo czystym ekologicznie obszarze; Natura 2000. Na naszych stawach hodujemy m.in. karpia, szczupaka, tołpygę, amura czy suma. Wszystkie te ryby są dostępne w naszym sklepie internetowym (chyba, że akurat na odłów ryb nie pozwalają warunki pogodowe np. zamarznięte stawy albo po prostu brak produkcji danego gatunku w konkretnym sezonie). Ryby żyją w stawach o piaszczystym dnie i jedzą wyłącznie pokarm naturalny oraz zboże. Ryby przetwarzamy tradycyjnymi metodami w naszej manufakturze. Przetwory w słoiczkach robimy jak w domu; nakładamy ręcznie do środka i pieczemy w piekarniku. Nie stosujemy żadnych konserwantów i polepszaczy smaku poza solą. Nasze produkty są naturalne, zdrowe, a przede wszystkim smaczne. Chcemy zachęcić Polaków do regularnego spożywania ryb. Co mamy na myśli mówiąc regularnie? Według zaleceń lekarzy, ryby; świeże albo w formie przetworzonej powinno się jeść co najmniej 2 razy w tygodniu. Dzięki temu, że oferta naszego sklepu jest bardzo bogata, nasi Klienci składając u nas zamówienie, mają pewność, że ich dieta oparta na rybach nie będzie monotonna. Ryby posiadają certyfikaty gwarantujące najwyższą jakość, takie jak: „Jakość Tradycja” nadany przez Polską Izbę Produktu Regionalnego i Lokalnego za „Karpia z Rudy Różanieckiej”. Certyfikat ten gwarantuje naturalne pochodzenie produktu oraz tradycyjne metody chowu. Ponadto posiadamy wpis na Listę Produktów Tradycyjnych Ministerstwa Rolnictwa i Rozwoju Wsi produktu „Karp Wędzony z Rudy Różanieckiej”. W 2020 roku zostaliśmy laureatami konkursu; „Nasze Dobre Podkarpackie Znak Jakości Nowin 2020”. Nagrodzone zostały wszystkie nasze przetwory z ryb słodkowodnych, które można znaleźć w kategorii „Przetwory” w naszym e-sklepie. Jury docenili smak i jakość pasztecików z ryb, karpia w galarecie czy karpia w jarzynce. Co sądzą o nas Klienci? „Najlepsza ryba świeża, wędzona i przetwory rybne w Polsce. Od rodzinnej manufaktury z Roztocza. Bezproblemowa dostawa pod same drzwi. Dużo promocji, fachowa obsługa :-)” „Najlepsze ryby z dostawą do domu! Bezproblemowe zamówienie i klarowny kontakt z pracownikami sklepu. Przesyłka dotarła do mnie zgodnie z zaplanowanym na to terminem, super. Cudnie zapakowana przesyłka, jestem pod wrażeniem. Bardzo dobrze zabezpieczona paczka, produkt cały. Wyborowy sklep.” „Przesyłka zapakowana bez zarzutu, odpowiednio do jej zawartości. To, co obiecują to dostarczają, idealnie i bez ściemy. Jakość i smak ryb - mistrzostwo.” „Największe obawy mieliśmy przed zamówieniem świeżej ryby. Zupełnie bezpodstawnie. Przesyłka przyjechała pięknie i bezpiecznie zapakowana a ryby BARDZO długo były jeszcze świeże po przybyciu. Smak wędzonych ryb jest absolutnie jedyny i niepowtarzalny. Angielska rodzina w UK rozpływała się nad smakiem jesiotra. Wspaniałe ryby! Gorąco polecam. Szybko, sprawnie i bezpiecznie! No i super smacznie.” Chcesz dowiedzieć się o nas więcej? Odwiedź smolinfish.pl i zobacz czym jeszcze się zajmujemy.", "url": "https://sklep.smolinfish.pl/pl/i/O-nas/8", "category": "podkarpackie", "sub_category": "Produkty rybołówstwa, w tym ryby", "phrase": "Karp wędzony z Rudy Różanieckiej"}