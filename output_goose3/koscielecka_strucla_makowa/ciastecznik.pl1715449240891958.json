{"meta_description": "", "title": "Strucla makowa", "content": "W misce ubij żółtka z cukrem na jasną puszystą masę, dodawaj stopniowo rozpuszczone masło (cienką strużką) oraz ekstrakt waniliowy. W garnku podgrzej mleko i dodaj drożdże, cały czas mieszając aż się rozpuszczą. Następnie w dużej misce przesiej mąkę i wlej jajka z masłem oraz mleko z drożdżami. Całe ciasto dokładnie wymieszaj i przykryj folią spożywczą i wstaw do lodówki na co najmniej 1,5 godziny. W misce ubij białka na sztywną pianę z dodatkiem soli. Dodaj na koniec cukier, po 1 łyżce aż masa będzie gładka i lśniąca. Mak wymieszaj z rozpuszczonym masłem i miodem. Dodaj wszystko do białek dokładnie i powoli wymieszaj całość. Dodaj następnie bakalie i znów wszystko wymieszaj. Wyciągnij ciasto z lodówki i rozwałkuj je na kwadrat o boku 28-30 cm (w zależności od tego jaką masz formę do babki). Blat najlepiej podsyp mąką by ciasto się nie kleiło za bardzo. Na wierzchu ciasta rozsmaruj masę makową. Boki ciasta złóż do środka, a następnie pozostałość zwiń w rulon. Włóż do formy na babkę wyłożonej papierem do pieczenia i piecz w nagrzanym piekarniku do 180 stopni przez 40-45 min.", "url": "https://ciastecznik.pl/recipe/strucla-makowa/", "category": "małopolskie", "sub_category": "Wyroby piekarnicze i cukiernicze", "phrase": "Kościelecka strucla makowa"}