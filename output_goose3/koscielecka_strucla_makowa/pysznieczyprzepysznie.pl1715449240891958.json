{"meta_description": "", "title": "Strucla makowa • Pysznie czy przepysznie", "content": "Strucla z makiem to miękkie ciasto drożdżowe z makowym wypełnieniem. Z podanego przepisu wychodzą dwie strucle. Ilość warstwy makowej to kwestia gustu i oczywiście można składniki na warstwę makową pomnożyć i wtedy będzie go więcej. Mąkę przesiać do miski. Mleko lekko podgrzać (niezbyt gorące!), połączyć z drożdżami i cukrem. Do mleka z drożdżami i cukrem dodać 2 łyżki mąki i wymieszać. Rozczyn odstawić na 15-20 minut (jeśli jesteś pewna temp mleka i drożdży to nie trzeba robić rozczynu). Masa makowa: Ja użyłam suchego maku zmielonego. Wystarczy zalać go wodą lub mlekiem i nie wymaga mielenia. Tradycyjny mak najpierw należy zalać wrzątkiem i podgotować dopóki woda nie odparuje a następnie zmielić go w maszynce do mięsa na najmniejszych oczkach. Zmielony suchy mak natomiast najpierw należy wsypać do garnka, wlać mleko, dodać cukier i gotować na średnim ogniu aż mak wchłonie cały płyn. Druga opcja to podgrzać mleko z cukrem i wlać do maku. Wymieszać i chwilę odstawić. Mak wystudzić a następnie dodać roztopione masło, mielone migdały, posiekane orzechy, skórkę pomarańczową, posiekane rodzynki, gorzkie kakao, kilka kropelek aromatu migdałowego miód i jajko. Całość wymieszać. Białka ubić na sztywno i dodać do masy makowej, wymieszać bardzo delikatnie za pomocą szpatułki. Wyrośnięte ciasto wyłożyć na blat lekko posypany mąką, podzielić na 2 równe części. Najlepiej użyć wagi, wtedy będzie gwarancja, że oba makowce będą równe. Rozwałkować na prostokąt o grubości 5-6 mm. Na ciasto wyłożyć masę makową rozsmarowując ją prawie na całej powierzchni zostawiając 2 cm wolny brzeg. Ciasto z makiem zawinąć w roladę zaczynając od krótszego boku. Koniec dokładnie zlepić palcami. Każdy z makowców przenieść na papier do pieczenia, zawinąć w niego dwukrotnie, pozostawiając około 1 cm wolnego miejsca pomiędzy ciastem a papierem. Stucle ułożyć na dużej blaszce piekarnikowej, w sporych odstępach od siebie. Strucle piec w nagrzanym do 190*C góra- dół piekarniku przez 40-45 min. Jeśli masy makowej będzie z podwójnych składników lepiej obniżyć temp do ok 180*C a piec nieco dłużej. Po upieczeniu strucle przełożyć na kratkę i pozostawić do wystudzenia następnie polukrować. Cukier puder utrzeć z wodą na gęsty lukier, posmarować strucle i posypać posiekanymi orzechami i skórką kandyzowaną. Strucle najsmaczniejsze są na 2-3 dzień od wypieku. Zapraszam na mojego INSTAGRAMA tam pokazany jest film jak je wykonać", "url": "https://pysznieczyprzepysznie.pl/strucla-makowa/", "category": "małopolskie", "sub_category": "Wyroby piekarnicze i cukiernicze", "phrase": "Kościelecka strucla makowa"}