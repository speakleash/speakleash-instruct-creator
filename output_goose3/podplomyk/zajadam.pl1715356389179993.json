{"meta_description": "", "title": "Podpłomyk, czyli polska pizza", "content": "Ciasto na pizzę gości na blogu i w mojej kuchni bardzo często. Tak często, że świetnie sprawdza się tu powiedzenie „Cudze chwalicie, swego nie znacie”. Ostatnio jednak sporo eksperymentuję w kuchni i staram się korzystać z tego co proste w wykonaniu i super pyszne. Dlatego właśnie pomyślałem o tradycyjnych podpłomykach. Poczytałem o tym jak się je przyrządza w tradycyjny sposób i wyszło na to, że nie ma jednego słusznego sposobu ich wykonania, tak samo jak nie ma jednego jedynego wzorcowego podpłomyka w sensie rozmiaru czy grubości ciasta. Podpłomyk – co to jest? Trudna sprawa. ;-) Od setek lat za podpłomyk uważane są dość mocno różniące się od siebie potrawy. Jedne cienkie, drugie grube, inne małe, jeszcze inne duże, niektóre z ciekawymi dodatkami czy nadzieniem, inne koniecznie bez dodatków. Aby nie dać się zwariować postanowiłem przygotować moją własną definicję, przeznaczoną dla osób cieszących się dobrym jedzeniem i chcących fajnie spędzać czas, a nie kłócić się o to kto ma rację. Podpłomyk zatem jest plackiem upieczonym na gorącej, suchej patelni, lub w piekarniku (dawniej w otwartym palenisku lub piecu chlebowym) z ciasta przyrządzonego z mąki, wody i soli (podobnie jak ciasto na pierogi). Taka jest jego podstawowa i najprostsza wersja. W jego regionalnych odmianach spotyka się drożdże, oliwę, mleko, piwo i dodatki takie jak cebula, różne sery czy nawet warzywa i mięso. Poniżej prezentuję przepis na podstawową wersję podpłomyka. Jest to świetny sposób na poznanie tego skarbu polskiej kuchni, a także punkt wyjścia do dalszej zabawy i bardziej skomplikowanych wersji. Zdecydowanie polecam Wam zaczęcie od wersji z cienkiego ciasta. Tajemnicą udanego wypieku podpłomyków jest użycie dobrych składników. Jak łatwo się domyślić, z wodą i solą nie ma zbyt dużego pola do popisu, dlatego przy kompletowaniu składników skup się na jak najlepszej jakości mące. Na początek polecam jakąś fajną mąkę pszenną chlebową. • None Wszystkie składniki powinny połączyć się w masę, która w trakcie mieszania zbierze z powierzchni miski całą mąkę i utworzy zwartą kulę. • None Taką kulę zagniataj jeszcze przez kilka minut przy pomocy dłoni do czasu, aż ciasto na podpłomyk nie będzie się lepić do dłoni, będzie gładkie i sprężyste. • None Tak przygotowane ciasto powinno odpocząć przynajmniej kilkanaście minut pod przykryciem. • None Następnie uformuj z ciasta podłużny wałek i pokrój je na równe kawałki, a każdy z nich rozwałkuj cienko na podsypanym mąką blacie. • None Ja osobiście najbardziej lubię podpłomyki pieczone z cienkiego ciasta, tak cienkiego że pod światło jest prawie przezroczyste :) • None Tak przygotowane placki upiecz na mocno rozgrzanej SUCHEJ patelni. Kiedy od spodu na powierzchni placka pojawią wyraźne brązowo-czarne fragmenty, to czas odwrócić go na drugą stronę i piec do uzyskania takiego samego efektu. W trakcie pieczenia podpłomyk może pod wpływem gorąca nadmuchać się jak balonik, a na pewno powinny pojawić się sporych rozmiarów bąbelki. • None Po upieczeniu podpłomyki staną się bardziej płaskie. Najlepiej smakują jeszcze ciepłe z dodatkiem dobrej oliwy i wszystkiego, co tylko chcesz na nich położyć.", "url": "https://www.zajadam.pl/pizza/podplomyk", "category": "podkarpackie", "sub_category": "Wyroby piekarnicze i cukiernicze", "phrase": "Podpłomyk"}