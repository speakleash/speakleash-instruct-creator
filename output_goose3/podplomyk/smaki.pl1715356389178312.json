{"meta_description": "Podpłomyk to „pieczywo”, które stanowiło podstawę diety dawnych Słowian. Niegdyś podpłomyki pieczono na żarze z ogniska, ale możesz przygotować pyszne placki na suchej patelni lub w piecu do pizzy. Zobacz, jak robiła to moja babci.", "title": "Podpłomyk z przepisu babci. Wystarczą 3 składniki, aby szybko przygotować słowiański „chleb”", "content": "Moja babcia robiła podpłomyki na płycie kuchni węglowej z klasycznego ciasta kluskowego. Musisz wiedzieć, że podpłomyk to pyszna przekąska oraz idealny zamiennik np. chlebka pita i tortilli. Są to placki z mąki pszennej, wody i soli, które nie wymagają długiego przygotowania. Wystarczy wymieszać składniki, zagnieść ciasto i usmażyć na suchej patelni, na płycie kuchni węglowej lub rozgrzanej na kuchence gazowej żeliwnej blaszce. Doskonale smakują również podpłomyki w wersji biwakowej, pieczone na patyku lub na rozgrzanych w ognisku kamieniach. Sprawdź, jak zrobić staropolskie podpłomyki, które są element naszego kulinarnego dziedzictwa. Podpłomyki podawaj z ulubionymi dipami, mięsem, warzywami lub jako samodzielną przekąskę. Podpłomyki możesz również upiec na rozgrzanym w piekarniku kamieniu do pizzy lub na patelni grillowej. Aby urozmaicić ich smak, do ciasta na podpłomyki możesz dodać ulubione zioła i przyprawy np. oregano, bazylię, tymianek, czosnek niedźwiedzi oraz mieloną paprykę i czosnek granulowany, bądź nasiona, np.: słonecznik, siemię lniane, sezam, chia lub pestki dyni. Pamiętaj, że dodanie nasion do ciasta na podpłomyki nie tylko urozmaica smak, ale także podnosi wartość odżywczą gotowego produktu. Możesz eksperymentować z różnymi kombinacjami nasion, aby znaleźć swoje ulubione połączenie. Dobrze wypieczone, cienkie podpłomyki są bardzo chrupiące. Możesz je połamać na mniejsze kawałki i podawać z różnymi pastami (np. hummusem, guacamole) lub dipami, podobnie jak domowe nachosy zrobione z tortilli. Czytaj też: Ten sos tatarski robię w 20 minut, a wznosi moje dania na wyższy poziom. Przepis jest w mojej rodzinie od pokoleńCzytaj też: Ten sos czosnkowy z 4 składników idealnie pasuje do pizzy, burrito, tortilli z kurczakiem i wielu innych potra", "url": "https://smaki.pl/przepisy/szybki-przepis/10910686/podplomyk-z-przepisu-babci-wystarcza-3-skladniki-aby-przygotowac-slowianski-chleb.html", "category": "podkarpackie", "sub_category": "Wyroby piekarnicze i cukiernicze", "phrase": "Podpłomyk"}