{"meta_description": "Podpłomyki to proste placki z mąki i wody. Są chrupkie, a jednocześnie miękkie i delikatne w środku. Sprawdźcie, jak przywrócić wspomnienie z dzieciństwa.", "title": "Podpłomyki", "content": "Smażenie: kładziemy porcję chlebka na rozgrzanej, suchej patelni. Podpiekamy, aż na jego powierzchni pojawią się brązowe plamki – zajmie to nie więcej niż 1 minutę na każdą stronę. Przekładamy gotowy podpłomyk na drewnianą deskę. Powtarzamy czynność, aż uprażymy wszystkie placki. Ciasto na podpłomyki: rozpuszczamy sól w ciepłej wodzie i wlewamy ją do miski z mąką. Mieszamy drewnianą łyżką do połączenia składników. Wyrabiamy rękami na gęste, miękkie, lekko klejące się ciasto. Z czym się je podpłomyki? Podpłomyki z patelni, piekarnika lub grilla to rodzaj pieczywa, możemy więc jeść je tak samo jak chleb. Świetnie smakują posmarowane różnymi pastami kanapkowymi. To doskonały dodatek do hummusu. Tradycyjny, przaśny chlebek sprawdzi się, kiedy szukamy akompaniamentu dla mięs z sosami, gulaszu, leczo z kabaczka, gęstych zup lub sałatki. Planując przekąski na imprezę, zdecydowanie warto sięgnąć po podpłomyki. Przepis na smaczne i ciekawe danie zawsze jest w zasięgu ręki. Placki można serwować z takimi dodatkami jak: • serek śmietankowy, szynka i jajko – to świetna propozycja na smaczne i pożywne śniadanie. Innym pomysłem na rozpoczęcie dnia jest podpłomyk z twarogiem, rzodkiewką i szczypiorkiem. • wędzony łosoś i rukola – ułożone na pszennym placku na pewno spodobają się gościom na przyjęciu lub rodzinnym spotkaniu. Doskonale pasują tutaj także plastry zielonego ogórka i świeży koperek. • grzyby – latem i jesienią najlepiej sprawdzą się delikatne kurki. Można je połączyć z wędzonym serem. Podpłomyki z grzybami leśnymi lubią się także z czosnkiem, rozmarynem i tymiankiem. • szynka parmeńska i burrata – prawdziwa uczta we włoskim stylu na tradycyjnym słowiańskim placku. Delikatny kremowy ser idealnie komponuje się z wyrazistym smakiem dojrzewającej szynki i chrupiącym podpłomykiem. • pomidorki koktajlowe i feta – coś dla miłośników greckiej kuchni. Chlebek warto posypać oliwkami kalamata. Chrupiące placki z naszego przepisu świetnie sprawdzą się w roli spodu do domowej pizzy. Żeby jeszcze bardziej zbliżyć się do włoskiej tradycji, można przyrządzić podpłomyki drożdżowe z patelni. Zrobienie puszystych chlebków zajmie jednak o wiele więcej czasu, ponieważ ciasto trzeba odstawić do wyrośnięcia na minimum godzinę. Niezależnie od tego, który przepis wybierzemy, gotowe podpłomyki możemy zapiekać z ulubionymi dodatkami. Najlepiej sprawdzi się klasyczny sos pomidorowy i mozzarella. Warto też układać na plackach: • sery: białe, wędzone lub twarde, takie jak parmezan. Jak zrobić podpłomyk na pizzę? Można przyrządzić go na specjalnym kamieniu ceramicznym. Dzięki niemu każdy placek będzie równomiernie upieczony. Przyda się też drewniana łopatka, za pomocą której miłośnicy włoskiej kuchni nakładają rozwałkowane ciasto na kamień. Podpłomyk jest jednym z najprostszych sposobów na zrobienie chleba. Chociaż współcześnie przyrządzamy go na patelni lub w piekarniku, nasi przodkowie piekli go nad ogniem. Dziś sposób ten wykorzystywany jest szczególnie w sezonie letnim: na biwakach, podczas spływu kajakowego, na obozach harcerskich i kempingach. Żeby cieszyć się chrupiącym chlebkiem w krótkim czasie, wystarczy wymieszać mąkę z wodą i solą, a powstałe ciasto rozciągnąć w dłoniach i owinąć dookoła patyka. Taka podpłomykowa rurka upiecze się nad płomieniami w kilka minut. Żeby ciepło dostało się do wnętrza, ciasto warto naciąć podobnie jak kiełbaskę. Innym sposobem jest ułożenie uformowanego placka na płaskim kamieniu koło ogniska. Co jakiś czas należy do przewracać na drugą stronę, aż się zarumieni i stanie się chrupiący. Sprawdźcie także inne przepisy na proste pieczywo w formie placka, takie jak chlebek naan i domowa tortilla.", "url": "https://www.mojegotowanie.pl/przepis/moje-mace-lub-tzw-podplomyki", "category": "podkarpackie", "sub_category": "Wyroby piekarnicze i cukiernicze", "phrase": "Podpłomyk"}