{"meta_description": "", "title": "Podpłomyki - najstarsze pieczywo. Jak je zrobić? Wyjaśniamy i mamy przepis", "content": "Co to jest podpłomyk? Podpłomyk to jedna z najstarszych potraw, które można znaleźć w książkach kucharskich. Przygotowywali je już nasi słowiańscy przodkowie! Podpłomyk to najprostsza wersja chleba. W dawnych czasach robiło się go tylko z mąki i wody i wypiekało na kamieniu. Obecnie można spotkać różne warianty przepisu – poza mąką i wodą pojawia się także oliwa lub mleko. Dziś najwygodniej przygotować podpłomyki na zwykłej patelni. Można je zrobić w wersji podstawowej – tylko z mąki i wody. Jeśli masz na takie ochotę, upewnij się, że na Twojej patelni można smażyć bez tłuszczu. Możesz także użyć oliwy, oleju, mleka, a także dodać ulubione przyprawy. Jak zrobić podpłomyki z patelni? Do miski wsyp mąkę i dodaj do niej sól (a także przyprawy, jeśli ich używasz). Wszystko rozmieszaj. Następnie wlej olej bądź oliwę, a potem powoli wlewaj wodę, jednocześnie zagniatając ciasto ręką. Ciasto powinno być elastyczne. Zagnieć je w kulkę, a następnie podziel na mniejsze części. Podsyp je mąką i rozwałkuj na cienki placuszek. Weź patelnię i porządnie ją rozgrzej. Następnie zmniejsz ogień i połóż surowy podpłomyk. Smaż bez użycia tłuszczu, aż będzie ładnie zrumieniony po obu stronach. Podczas smażenia będą powstawać bąble – warto przekłuwać je, by podpłomyki pozostały płaskie i nie przypalały się za mocno. Gotowe podpłomyki powinny być rumiane, sztywne i chrupiące. Podpłomyki możesz jeść solo lub jako dodatek do wielu różnych dań. Możesz także przygotować prostą pizzę, używając go jako spodu! Wystarczy, że wybierzesz swoje ulubione składniki. Najlepiej, by były to takie dodatki, które przygotuję się bardzo szybko. Nasze propozycje na pyszne podpłomyki: Podpłomyki-pizza można przyrządzić na dwa sposoby. Przede wszystkim musisz zrobić podpłomyki z podanego powyżej przepisu. Przygotuj także dodatki do nich, wedle własnego uznania (jeśli korzystasz z soczystych warzyw lub na przykład podsmażasz je na patelni i puszczają one sok, pamiętaj, by odlać nadmiar wody). Jeśli robisz podpłomyki-pizze od razu, wystarczy, że upieczesz je na patelni po jednej stronie, obrócisz i na zrumienionym wierzchu rozłożysz dodatki. Następnie należy przykryć patelnię pokrywką. Na gotowe podpłomyki możesz również rozłożyć dodatki i całość zapiekać w piekarniku (w temperaturze 180*C przez około 15 minut).", "url": "https://haps.pl/Haps/7,167251,25329621,podplomyki-najstarsze-pieczywo-jak-je-zrobic-wyjasniamy.html", "category": "podkarpackie", "sub_category": "Wyroby piekarnicze i cukiernicze", "phrase": "Podpłomyk"}