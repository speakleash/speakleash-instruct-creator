{"meta_description": "Każdy, kto kiedykolwiek bawił się na kaszubskim weselu lub był gościem na chrzcinach czy komunii, z pewnością spotkał się z tym daniem. To miękkie i soczyste kawałki kury w delikatnym, białym sosie z agrestem z kompotu, podane ze słodkawym, prażonym ryżem. Kaszubi mówią na nie frékasë, z akcentem na ostatnią sylabę.", "title": "Frékasë, czyli kura w potrawce po kaszubsku - Smaki regionów - Smaki Życia", "content": "Na całym świecie kaszubskie frékasë znane są jako fricassee i jest to nic innego jak potrawka z kurczaka. Dzięki temu, że mięso wkłada się do gotowego, dobrze doprawionego bulionu warzywnego, kura z frékasë nie jest wygotowanym z wszelkiego smaku mięsem rosołowym. Dziś jest trudno o prawdziwe frékasë, bo mało kto ma w spiżarni kompot agrestowy. Ale na Kaszubach, każda szanująca się gospodyni chowa kilka słoików na wypadek przygotowania tej niedzielno-świątecznej potrawy. Jeżeli nie mamy agrestu, można spróbować zastąpić go rodzynkami.", "url": "http://www.smakizycia.pl/sladami-smakow/smaki-regionow/frekase-czyli-kura-w-potrawce-po-kaszubsku/", "category": "pomorskie", "sub_category": "Mięso świeże oraz produkty mięsne", "phrase": "Potrawka z kury po kociewsku"}