{"meta_description": "Frékasë zazwyczaj towarzyszy Kaszubom podczas ważnych uroczystości. Delikatnego drobiowego mięsa z ryżem i słodko-kwaśnym sosem można skosztować podczas wesel, komunii, chrzcin czy świąt. Co wyróżnia ten", "title": "Smaki Polski: Frékasë. Cenione danie kuchni kaszubskiej", "content": "W przeszłości mieszkańcy tego regionu, podobnie jak w innych miejscach w Polsce, żywili się bardzo skromnie. W związku z tym tradycyjna potrawka z kury, nazywana ferkase (frékasë, ferkasy, frikasy), gościła na kaszubskich stołach tylko podczas ważnych uroczystości rodzinnych. Pierwsze danie stanowił wówczas rosół. Kolejnym zaś była potrawka z gotowanej kury z białym sosem z agrestem (lub rodzynkami).Podawano do niej groszek i marchewkę. Do tej pory potrawa ta jest ceniona w regionie. Od 10 lat danie to figuruje na liście produktów tradycyjnych prowadzonej przez Ministerstwo Rolnictwa i Rozwoju Wsi (znajdziemy je jako potrawka z kury po kociewsku). Znamy kilka sposób na przygotowanie i podanie tego regionalnego przysmaku. Najczęściej gospodynie układają na półmisku wieniec z ugotowanego ryżu. Do środka wkładają ugotowane mięso i polewają sosem. Jesteście ciekawi jak smakuje ferkase? Wypróbujcie nasz przepis i przekonajcie się.", "url": "https://kuchnia.wp.pl/smaki-polski-frekase-cenione-danie-kuchni-kaszubskiej-6269085053798529a", "category": "pomorskie", "sub_category": "Mięso świeże oraz produkty mięsne", "phrase": "Potrawka z kury po kociewsku"}