{"meta_description": "Gospodarstwo Pytlówka to świetne miejsce dla rodzin z dziećmi w Górach Świętokrzyskich", "title": "Kuchnia", "content": "\"POWIEDZ MI, CO JESZ, A POWIEM CI KIM JESTES”  Anthelme Brillat-Savarin W Pytlówce oferujemy dwa posiłki dziennie: śniadanie i obiadokolacje (obiad o późniejszej porze). Staramy się, aby nasza kuchnia oparta była w jak największej części na produktach pochodzących z własnego gospodarstwa. Mleko, z którego robimy śmietanę i biały ser, pochodzi od zaprzyjaźnionych sąsiadów. Smak świeżych jaj, mleka prosto od krowy, twarogu czy przetworów sporządzonych z własnych owoców i warzyw, z pewnością na długo pozostanie w Państwa pamięci. Po wcześniejszym uzgodnieniu przygotowujemy dania kuchni wegetariańskiej i wegańskiej. Powyżej mogą Państwo zobaczyć zdjęcia jadalni w której serwujemy śniadania i obiadokolacje. Od maja 2010 roku nasze gospodarstwo należy do Europejskiej Sieci Regionalnego Dziedzictwa Kulinarnego. W związku z tym urozmaicamy nasze menu potrawami regionalnymi. Już teraz mogą Państwo spróbować zalewajki świętokrzyskiej, zupy dyniowej,prazoków, męcybuł i napoju z kwiatów czarnego bzu. Mamy nadzieje, że zarówno nam, jak i Państwu te \"stare\"przepisy przypadną do gustu. Zapraszamy do lektury poniższego tekstu, opisującego najbardziej rozpowszechnione tradycyjne potrawy (jesteśmy je w stanie dla Państwa przygotować, ale tylko po wcześniejszym uzgodnieniu i w porozumieniu z innymi gośćmi). Region świętokrzyski, ze względu na przeludnienie i słabe gleby, nigdy nie był regionem bogatym, co oczywiście miało wielki wpływ na kuchnię regionalną. Dawne potrawy to przede wszystkim kapusta i jako, że na piaszczystych ziemiach, tylko one dobrze rosły, ziemniaki. Dania codzienne różniły się od odświętnych tylko omastą zrobioną z boczku lub częściej ze słoniny. Najbardziej popularna na kielecczyźnie była i jest zupa z żurem, nazywana zalewajką. Jej nazwa pochodzi od sposobu gotowania potrawy, bowiem, według dawnych receptur, ugotowane, pokrojone w kostkę ziemniaki, z których nie odlewa się wody, zalewało się barszczem. W odróżnieniu od innych żurków nie dodawało się śmietany, kiełbasy ani jajek, ewentualnie cebulę lub grzyby i skwarki ze słoniny. Inną zupą, także bardzo popularną w tym regionie, był barszcz biały z kiszonej kapusty podawany na śniadanie wielkanocne. Na wywarze z uprzednio gotowanej wędzonki, gotowało się kiszoną kapustę, pod koniec dodając śmietanę, chrzan oraz jajka i kiełbasę. Na zwykły, najczęściej jednodaniowy obiad, gospodynie z Kielecczyzny często gotowały potrawę zwaną parzybrodą lub pazibrodą, którą stanowiły ugotowane ziemniaki, wymieszane z ugotowaną kiszoną lub słodką kapustą i skwarkami ze słoniny. Inną codzienną potrawą były tak zwane goły, albo gały – kluski o średnicy ok.4 cm, przygotowane ze startych surowych ziemniaków z których odlewa się sok, z kilkoma surowymi jajkami. Po ugotowaniu w osolonej wodzie, podawano je ze skwarkami lub mlekiem. Na stole często pojawiały się ziemniaki z zsiadłym mlekiem, a czasem robiono z nich tak zwaną pyrkę. Na patelni przysmażało się ziemniaki wymieszane z mąką i z mlekiem, a później omaszczało skwarkami ze słoniny. Daniem opartym na ciekawym połączeniu, typowym chyba tylko dla regionu świętokrzyskiego, jest zupa owocowa najczęściej jabłkowa, śliwkowa, jagodowa lub wiśniowa ze śmietaną, którą podaje się z ziemniakami – osobno na talerzyku. Jest to naprawdę ciekawe i zaskakująco smaczne danie. Gotowano także zupę jarzynową tak zwaną zacierkę, bez śmietany lecz z drobnymi kluseczkami, które gospodyni urywała z bryły ciasta, skręcała w małe kuleczki i wrzucała bezpośrednio do gotującej się zupy. Artykuł pochodzi ze strony ciastanastol.home.pl Poniżej przedstawiamy aktualną listę produktów tradycyjnych oznaczonych w wydziale Oznaczeń Geograficznych MRiRW. Burocorz Bogoryjski Chleb bodzentyński Chleb iwański Chleb wiejski konecki Chmielnicka gęś pieczona Czerkieska mąka orkiszowa Dzionie rakowskie Fałkowski miód wielokwiatowy Farsz z kaszy gryczanej Fasola korczyńska Fitka kazimierska Gryska z Bliżyna Jabłka sandomierskie Jędrzejowski twarożek śmietankowy Kamcia moskorzewska nalewka miętowa Karp królewski z Rudy Malenieckiej Karp małyszyński Karp z Oksy Karp z Wójczy Kasza jaglana gierczycka Kiełbasa biała parzona z Wąchocka Kiełbasa łosieńska Kiełbasa radoszycka Kiełbasa swojska wąchocka hycowana Kiełbasa swojska z Kunowa Konfitury z jarzębiny Krówka opatowska Kugiel z Czermna Kwas burakowy po wzdolsku Masło Chmielnickie Masło jędrzejowskie Opatkowickie wino chlebowe Pasztetowa Radoszycka Piernik z żytniej mąki Pińczowski olej z lnicy Placek spod kamienia Polędwica tradycyjna z Wąchocka Polędwiczki świąteczne Prokopa Prazoki Rakowski ziemniak pieczony Rytwiański karp Salceson cwaniak z Łosienia Salceson kurozwęcki Salceson ozorkowy wiejski Sandomierski olej rzepakowy Ser jabłeczny Słupiański siekaniec dworski Sok z czarnej jagody z lipowskich lasów Susz owocowy dębniacki Świętokrzyski miód spadziowy  Szczodroki Szynka sznurowana wąchocka Truskawka bielińska Truskawka buska faworytka Udziec Dworski z Kunowa Wiśnia sokowa nadwiślanka Wólecka chałka pleciona Zalewajka śwętokrzyska", "url": "http://www.pytlowka.pl/index.php?option=com_content&view=article&id=10&Itemid=108", "category": "świętokrzyskie", "sub_category": "Mięso świeże oraz produkty mięsne", "phrase": "Chmielnicka gęś pieczona"}