{"meta_description": "Placki na sodzie. Przygotowanie takich placków jest bardzo proste. Mąkę przesypujemy na stolnicę. Robimy w niej małe... Sprawdź!", "title": "Przepis - Placki na sodzie przepis", "content": "Przygotowanie takich placków jest bardzo proste. Mąkę przesypujemy na stolnicę. Robimy w niej małe wgłębienie, do którego wsypujemy cukier, sól, dodajemy jajko, żółtko oraz śmietanę. Sodę rozpuszczamy w łyżeczce ciepłej wody. Dodajemy do pozostałych składników. Zagniatamy ciasto, powinno być zwarte i nie kleić się do rąk. W razie potrzeby podsypujemy je mąką. Formujemy wałek, nie za cienki. Nożem odkrawamy kromki i grubości około 2 cm. Każdą rozgniatamy palcami aby miała owalny kształt i nie była za gruba. Placki podczas smażenia rosną. Na patelnie wlewamy olej lub smalec na wysokość 1 cm. Średnio rozgrzewamy aby placki nie były surowe w środku. Smażymy na złoty kolor. Musimy uważać aby ich nie przypalić, tłuszcz coraz bardziej będzie się nagrzewał a placki smażyły szybciej. Podajemy ostudzone z wybranymi dodatkami.", "url": "https://gotujmy.pl/placki-na-sodzie,przepisy-przekaski-przepis,234656.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placki na sodzie"}