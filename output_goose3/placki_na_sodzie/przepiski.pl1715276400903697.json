{"meta_description": "Proziaki to pyszne domowe placuszki, przygotowywane potocznie mówiąc na prozie, czyli sodzie, stąd też ich nazwa. W niektórych regionach mówi się na nie także chlebki sodowe lub placki na sodzie.", "title": "Proziaki z Patelni", "content": "Proziaki to pyszne domowe placuszki, przygotowywane potocznie mówiąc na prozie, czyli sodzie, stąd też ich nazwa. W niektórych regionach mówi się na nie także chlebki sodowe lub placki na sodzie. Przepis na proziaki jest bardzo stary, ponieważ bardzo dawno temu nasze babcie i prababcie przygotowywała je na kuchniach kaflowych. Takie proziaki były najsmaczniejsze. Niestety w obecnych czasach mało kto posiada taką kuchnie w swoim domu, dlatego też musimy znaleźć inny sposób na ich przygotowanie. Szukać daleko nie trzeba , ponieważ mając w kuchni patelnie, a zakładam, że każdy ją ma, możemy przygotować proziaki właśnie na niej. W dzisiejszym wpisie zaprezentuję Wam przepis na proziaki z patelni. W swoim smaku przypominają właśnie te, które przygotowywały nasze babcie. Domowe proziaki możemy spożywać w wersji na słodko, jak i na słono. Ja najbardziej lubię proziaki z pasztetem i ogórkiem kiszonym, dzieciaki zaś z dżemem. • Do miski przesiewamy mąkę, dodajemy do niej sól i sodę. Następnie wbijamy jajko, dodajemy cukier oraz wlewamy kefir. • Całość wyrabiamy rękami do uzyskania jednolitego ciasta (może być lekko klejące). • Gotowe ciasto przekładamy na stolnicę posypaną mąką. Rozwałkowujemy na placek o grubości ok. 1 cm. • Przy pomocy miseczki lub dużego kubka wykrawamy koła o średnicy ok. 8 cm. • Gotowe krążki z ciasta odstawiamy na 15 minut i przykrywamy ściereczką. • Rozgrzewamy patelnię na średni poziom, kładziemy na nią nasze proziaki. Pieczemy ok. 10-13 minut. Co 2 minuty obracamy z jednej strony na drugą. W ten sposób możemy skontrolować poziom zarumienienia i uniknąć przypalenia.", "url": "https://przepiski.pl/proziaki/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placki na sodzie"}