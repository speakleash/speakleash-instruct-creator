{"meta_description": "Produkt wpisany na listę produktów tradycyjnych w dniu 2006-01-23\nW kategorii Warzywa i owoce\nW województwie woj. lubelskim", "title": "Ogórki kiszone kraśnickie - - Portal Gov.pl", "content": "Ogórki są owalne, równomiernie wybarwione. Na ich przekroju widać skupione w środku, dobrze wypełnione gniazda nasienne. Barwa ogórków – oliwkowo-zielona, w przekroju nieco jaśniejsza niż na zewnątrz. Tradycja produkcji ogórków kiszonych i ich sprzedaży w powiecie Kraśnickim sięga lat 60. ubiegłego stulecia, choć ten sposób przechowywania ogórka jest znany od wieków. Produkcja ogórków kiszonych kraśnickich skupia się na terenie wsi Rzeczyca Ziemiańska, której znaczną powierzchnię gruntów zajmują zbiorniki wodne – stawy – i przez którą przepływa rzeka Karasiówka, co m.in. wpływa na specyficzny mikroklimat sprzyjający produkcji ogórków. Nie bez znaczenia jest też czysty ekologicznie teren, nieskażony przemysłem i cywilizacją wielkomiejską.", "url": "https://www.gov.pl/web/rolnictwo/ogorki-kiszone-krasnickie", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone kraśnickie"}