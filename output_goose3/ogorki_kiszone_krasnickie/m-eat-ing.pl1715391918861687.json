{"meta_description": "mEATing", "title": "mEATing lokalnie - ogórki kiszone kraśnickie", "content": "Koniec lata to czas kiedy przygotowujemy przetwory. Najbardziej popularne ogórki kiszone można zrobić na wiele sposobów jednak my polecamy poszukiwanie tradycyjnych i dawnych przepisów - na przykład ogórki kiszone kraśnickie. Tradycja ich produkcji i uprawy sięga lat 60-tych ubiegłego stulecia. Gwarancją specyficznego smaku i aromatu jest metoda kwaszenia przekazywana z pokolenia na pokolenie oraz stosowane przyprawy i dodatki. Tajemnica ich niepowtarzalnego smaku kryje się w miejscu ich uprawy, gdzie znajduje się specyficzny mikroklimat. Czysty ekologicznie teren oraz używanie nawozów organicznych także wpływa na ich jakość. Sam przepis nie jest skomplikowany. Składnikami są niejodowana sól kamienna oraz oraz przyprawy: dąb - młode pędy z zielonymi liśćmi, korzenie chrzanu obrane ze skórki, łodygi kopru z kwiatami bądź z dojrzałymi nasionami, dojrzały czosnek, suche nasiona gorczycy. Zachęcamy do poszukiwań regionalnych produktów i wspierania lubelskich tradycji kulinarnych. Eksperymentuj z tradycją!", "url": "http://www.m-eat-ing.pl/aktualnosci/meating-lokalnie-ogorki-kiszone-krasnickie/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone kraśnickie"}