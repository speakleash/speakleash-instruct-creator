{"meta_description": "", "title": "Teatr KNYSZ - jubileuszowe wspomnienia TOMASZA SZYMAŃSKIEGO - Aktualności - Urząd Miejski w Knyszynie", "content": "W siódmej klasie szkoły podstawowej na lekcji języka polskiego dowiedziałem się, że organizowane jest koło teatralne. Siedziałem w parku na huśtawkach i przypadkiem znalazłem się na próbie. Nie wiedziałem, co się działo wokół budynku Knyszyńskiego Ośrodka Kultury, więc poszedłem zobaczyć, no i tak się zaczęło.Kiedy dowiedziałem się o roli, którą mam grać przeraziłem się, bo Siech obdarował mnie ogromnym tekstem, który musiałem nauczyć się na pamięć. Przygotowywaliśmy wtedy \"Ballady i romansequot; Adama Mickiewicza. Przerażenie znikło, kiedy nauczyłem się tekstu na pamięć. Strach przezwyciężyć pomogła atmosfera na próbach - śmiechu tam było co niemiara.Ale teatr, w którym uczestniczyliśmy, wtedy przenosiliśmy na nasze życie prywatne. Razem z bratem, którego również \"wciągnąłemquot; do teatru, tekstów uczyliśmy się w domu. Przygotowywaliśmy małe scenki artystyczne - to był nasz mały rodzinny teatr. Te teksty wykorzystywaliśmy również w sytuacjach codziennych. Recytowane przez nas teksty robiły wrażenie nie tylko na dziewczynach, ale na wszystkich znajomych, którzy do teatru nie należeli.Przed pierwszą premierą miałem ogromną tremę. Bałem się całego przedstawienia, ale do dzisiaj to pamiętam i wiem, że było to pozytywne odczucie.Do teatru Siecha należałem bardzo długo - przez okres całej szkoły średniej, a nawet brałem udział w spektaklach będąc już studentem.\"Knyszquot; to oczywiście była zabawa. Przynajmniej tak uważałem na początku mojej przygody z teatrem, ale bardzo szybko zacząłem się w to mocno angażować, że, aż wciągnęło mnie to do reszty. Oprócz gry na scenie, jeździłem na konkursy recytatorskie, gdzie udawało mi się zdobywać wysokie miejsca i nagrody na przykład III miejsce w wojewódzkim konkursie recytatorskim.Nie traktowałem tego jako wypełniacza wolnego czasu i nudy, ale jako przyjemną formę obcowania ze sztuką. Moja zawodowa przygoda z teatrem rozpoczęła się od teatru KNYSZ. Nie wiem jakby dalej potoczyły się moje losy, gdyby nie to, że grałem u Siecha.A ta postać zasługuje na oddzielną rozmowę. Na pewno miał bardzo dużą lekkość w przekazywaniu swojej wiedzy. Sam w sobie był fascynującą osobą. Potrafił przekazać nam to, co w teatrze najważniejsze. Dzięki niemu odnalazłem się w teatrze. Już, wtedy stwierdziłem, co chcę robić w przyszłości i starałem się nauczyć w Knyszu jak najwięcej.Kiedy dostałem się do szkoły teatralnej, przestałem udzielać się w Knyszu.Dzięki Knyszowi nauczyłem się przede wszystkim zasad scenicznych, dykcji. Pozbyłem się trochę tremy, chociaż mam ją do dzisiaj, ale jest raczej pozytywna. Na studiach nie byłem już takim amatorem, który nie wie czego tam szukać. Wiedziałem czego można się spodziewać na takich studiach. Dzisiaj mogę powiedzieć szczerze, że Siech był iskrą zapalną, która poruszyła ten mój cały proces aktorski.Kochanek, wojewoda, starzec, lowelas, księżyc, zdradzony mężczyzna, Filon, strażak, cyniczny etnograf.Jest aktorem w teatrze dramatycznym w Toruniu.", "url": "https://www.knyszyn.pl/asp/teatr-knysz---jubileuszowe-wspomnienia-tomasza-szymanskiego,239,artykul,204,221", "category": "podlaskie", "sub_category": "Wyroby piekarnicze i cukiernicze", "phrase": "Knysz"}