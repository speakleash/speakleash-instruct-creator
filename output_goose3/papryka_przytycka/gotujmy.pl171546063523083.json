{"meta_description": "Papryka przytycka. Papryka przytycka w 2011 roku trafiła na listę produktów tradycyjnych, a celuje też w certyfikaty... Przeczytaj!", "title": "Papryka przytycka", "content": "Sięgając do początku dziejów papryki w Polsce musimy się cofnąć o 30 lat, kiedy to w latach 80 XX wieku, pewien rolnik – Antoni Kwietniewski, będąc u rodziny za granicą podpatrzył jak się hoduje paprykę w Holandii i Niemczech.Polskim paprykowym zagłębiem są dzisiaj rodzime dla pana Antoniego tereny powiatu radomskiego, a w szczególności gminy takie jak Przytyk, Potworów, Rusinów, Klwów, Radzanów czy Zakrzew. Z terenów tych powiatów pochodzi aż 80 procent krajowej produkcji papryk – czyli około 60 tysięcy ton!Czemu akurat okolice Radomia? Z prostego powodu – rejon ten jest przede wszystkim cieplejszy w stosunku do obszarów sąsiednich. Wiosną występuje tu 44 dni więcej bez przymrozków, niż w sąsiednich rejonach - a to decyduje o możliwości wcześniejszego wejścia z uprawą i uzyskanie wcześniejszego i wyższego plonu oraz... zysku! Dzisiaj na terenie gmin hoduje się w specjalnych tunelach albo w gruncie około 100 odmian papryki.W 2011 roku została wpisana na Listę Produktów Tradycyjnych Ministerstwa Rolnictwa i Rozwoju Wsi. Takie listy mają służyć zarówno nam – konsumentom, jaki i producentom.Kupując produkt z właściwym oznaczeniem możemy być pewni, że będzie odpowiadał on ustalonym normom smakowym, wielkościowym czy tym dotyczącym jakości uprawy oraz sposobu przygotowania i będzie pochodził tylko z danego regionu. Producentów z kolei ma chronić przed podrabianiem ich marki.Czym się wyróżnia papryka z okolic Radomia? Przede wszytkim jakością i ilością odmian - można odnieść wrażenie, że w niczym nie ustępuje światowym hodowlom.Więcej o papryce przytyckiej i jej odmianach można dowiedzieć się na jej oficjalnej stronie , my polecamy ciekawe przepisy z papryką w roli głównej z gotujmy.pl >>>", "url": "https://gotujmy.pl/papryka-przytycka,artykuly-kulinarne-abc-artykul,14384.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papryka przytycka"}