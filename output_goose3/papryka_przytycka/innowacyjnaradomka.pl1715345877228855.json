{"meta_description": "Przedstawiamy Państwu publikację naukową pn. „Papryka Przytycka – Produkt tradycyjny” opracowaną przez kadrę dydaktyczną ze Szkoły Głównej Gospodarstwa Wiejskiego z Warszawy na zlecenie Stowarzyszenia „Razem dla Radomki”. Współfinansowana została ze środków Unii Europejskiej w ramach Programu Rozwoju Obszarów Wiejskich na lata 2014-2020 dla projektu „Mazowiecka Kuźnia Smaków. Promocja dziedzictwa kulinarnego obszaru Południowego Mazowsza, wpływająca na […]", "title": "Przedstawiamy publikację naukową pn. Papryka przytycka – produkt tradycyjny.", "content": "Przedstawiamy Państwu publikację naukową pn. „Papryka Przytycka – Produkt tradycyjny” opracowaną przez kadrę dydaktyczną ze Szkoły Głównej Gospodarstwa Wiejskiego z Warszawy na zlecenie Stowarzyszenia „Razem dla Radomki”. Współfinansowana została ze środków Unii Europejskiej w ramach Programu Rozwoju Obszarów Wiejskich na lata 2014-2020 dla projektu „Mazowiecka Kuźnia Smaków. Promocja dziedzictwa kulinarnego obszaru Południowego Mazowsza, wpływająca na rozwój produktów tradycyjnych i regionalnych”. Opracowanie naukowe stanowi dokumentację niezbędna do przygotowania wniosku umożliwiającego otrzymanie certyfikatu unijnego dla „Papryki Przytyckiej”. W opracowaniu przestawione zostały najważniejsze informację nt. tego wyjątkowego warzywa, jego opis, klasyfikacja, charakterystyka najpopularniejszych odmian, sposób i rodzaje uprawy, wymagania glebowe, jego zastosowania, ciekawostki. Zaprezentowana została również historia uprawy papryki w Polsce i na świecie, ekonomiczne aspekty jej uprawy, charakterystyka, szczegółowy opis obszaru geograficznego uprawy Papryki Przytyckiej z wykazaniem dowodu pochodzenia i powiązania z w/w obszarem, klasyfikacja i charakterystyka obszaru, charakterystyka produkcji papryki przytyckiej w regionie, informacja o gospodarstwach, wielkości i specyfice produkcji uprawy w ostatnich latach, ciekawostki. Papryka to jeden z najbardziej rozpoznawalnych produktów z terenu Mazowsza. To właśnie z obszaru gminy Przytyk oraz Radzanowa, Klwowa, Potworowa pochodzi blisko 80% krajowej produkcji tego smacznego warzywa. W samym Przytyku paprykę uprawia się w około 200 gospodarstwach. Papryka to jeden z najbardziej eksportowych towarów naszego regionu. Dzięki staraniom LGD „Razem dla Radomki” w dniu 28 lipca 2011 r. Papryka Przytycka znalazła się w gronie wyróżnionych produktów przez Ministra Rolnictwa i Rozwoju Wsi – uzyskując wpis na listę Produktów Tradycyjnych. Obecność wśród tych produktów podkreśla prawie 2 letnie przygotowania i działania promocyjne, podejmowane na rzecz budowy wizerunku produktu lokalnego, a także świadczy o wyjątkowej jakości, wyśmienitym smaku oraz wytwarzaniu zgodnym z tradycyjnymi metodami produkcji na przestrzeni ostatnich 30 lat.  Kontynuując działania związane z budową marki oraz dalszym rozwojem produktu tradycyjnego „Papryki Przytyckiej” tak aby w efektywny sposób wpłynąć na rozwój producentów papryki w regionie przysusko-radomskim, podjęte zostało przygotowanie w/w publikacji. Opracowanie to, stanowi niezbędną dokumentację do procesu związanego z przedłożeniem dokumentacji i wniosku o zdobycie certyfikatu Unii Europejskiej jako Chronione Oznaczenie Geograficzne lub Chronioną Nazwę Pochodzenia. Klasyfikacja do której zostanie zgłoszony produkt – Papryka Przytycka podjęta zostanie w 2017 roku przez grupę producentów, która wspólnie ze Stowarzyszeniem „Razem dla Radomki” odpowiadać będzie za złożenie wniosku. Autorami publikacji są osoby zawodowo zajmujące się tematyką ogrodnictwa, warzywnictwa, rolnictwa – kadra dydaktyczna z Szkoły Głównej Gospodarstwa Wiejskiego z Warszawy.<", "url": "https://innowacyjnaradomka.pl/2017/02/przedstawiamy-publikacje-naukowa-pn-papryka-przytycka-produkt-tradycyjny/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papryka przytycka"}