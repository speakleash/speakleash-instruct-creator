{"meta_description": "Produkt wpisany na listę produktów tradycyjnych w dniu 2011-07-28 w kategorii Warzywa i owoce w woj. mazowieckim.", "title": "Papryka przytycka - - Portal Gov.pl", "content": "Owoce papryki mogą być gładkie lub żebrowane, różnej wielkości i kształtu – od kulistych, spłaszczonych do silnie wydłużonych spiczasto zakończonych. Ze względu na owoce papryki można wyróżnić następujące typy handlowe: owoce wydłużone (ostro zakończone o szerokości powyżej 30 mm), owoce o kształcie graniastosłupa (tępo zakończone o szerokości powyżej 50 mm) oraz owoce w kształcie graniastosłupa (ze stożkowatym zakończeniem o szerokości powyżej 40 mm) oraz owoce spłaszczone (pomidorokształtne o szerokości 55 mm). Owoce papryki w zależności od uprawianej odmiany mogą osiągnąć wielkość od 6 cm do nawet 15 cm długości. W zależności od stopnia dojrzałości. Początkowo zielona lub żółta, a po uzyskaniu odpowiedniej dojrzałości przyjmuje kolor czerwony. W zależności od odmiany. Smak może być kwaśny, słodki i pikantny – o różnym stopniu natężenia. Charakterystyczny smak papryka zawdzięcza kapsaicynie – alkaloidowi o silnie piekącym smaku. Uprawę papryki w Polsce rozpoczęto ponad 25 lat temu, a pierwsze jej uprawy ulokowane zostały na terenie gminy Przytyk. Od tamtej pory stała się jednym z najczęściej spożywanych w Polsce warzyw. Papryka to skarbnica witaminy C – zawiera jej najwięcej spośród warzyw i kilkakrotnie więcej niż cytryna. Znajduje się w niej również beta-karoten, witaminy E, K i z grupy B, sole mineralne (przede wszystkim potas, wapń, magnez i fosfor) oraz kapsaicyna. W latach 80-tych papryka była bardzo dochodową uprawą. Drewniane konstrukcje tuneli były stosunkowo tanią inwestycją i łatwą do wykonania przez każdego rolnika. Sprawiło to, że z roku na rok przybywało tuneli i nowych plantatorów. Dlatego na skutek bardzo dużej produkcji tego warzywa – gmina Przytyk wraz z okolicznymi gminami: Potworów, Rusinów, Klwów nazwane zostały „paprykowym zagłębiem”. To właśnie z tego obszaru pochodzi około 80% krajowej produkcji tego warzywa. W samym Przytyku paprykę uprawia się obecnie w około 200 gospodarstwach, w 2500 tunelach foliowych na powierzchni około 105 hektarów.", "url": "https://www.gov.pl/web/rolnictwo/papryka-przytycka", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papryka przytycka"}