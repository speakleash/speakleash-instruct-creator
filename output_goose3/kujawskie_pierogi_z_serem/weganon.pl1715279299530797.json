{"meta_description": "", "title": "KUJAWSKIE PIEROGI Z ZIEMNIAKAMI I KISZONĄ KAPUSTĄ", "content": "O pierogach już tyle napisano i powiedziano, że trudno dodać coś jeszcze. Można dyskutować o farszach, bo tych jest tyle, ile przygotowujących. Na słodko i wytrawnie. Jedne i drugie występują w naszej kuchni regionalnej. Słodkie prosto z wody z dodatkiem śmietanki, cukru lub waniliowego sosu. Wytrawne z wody, ale również podsmażane. Z okrasą lub polane sosami. Do wytrawnych farszy należą ziemniaki, kapusta, grzyby, mięso i wiele innych. Każdy ma swoje ulubione. A jakie są z Kujaw? Już odpowiadam. W kuchni regionalnej znane są pierogi z farszem ziemniaczanym. Szlachcice z tartymi, surowymi ziemniakami na Podlasiu, Mazowszu i w Zachodniopomorskim. Z gotowanych ziemniaków z koperkiem i cebulką na Lubelszczyźnie. Kujawy mają farsz, który łączy gotowane ziemniaki z kiszoną kapustą. Ten rodzaj pierogów przywędrował na te ziemie wraz z Kresowiakami. W miejscowości Bytkowice w powiecie bydgoskim, przygotowuje się pierogi, których farszem jest gotowana, kiszona kapusta z dodatkiem podsmażonej cebulki i gotowanych ziemniaków. Mieszkańcy dawnych ziem Polski, a obecnie Ukrainy, nazywali je warenikami. Wareniki charakteryzują się farszami z gotowanych ziemniaków z dodatkiem grzybów, białego sera czy kasz, jak i z dodatkiem kapusty. Przygotowywane z okazji Świąt Bożego Narodzenia, głównie na wigilijną kolację. Najlepsza jest kapusta o mocno kwaśnym smaku. Farsz powinien być charakterny i aromatyczny. I kolejne pierogi w kolekcji kuchni polskiej. Nie ma szans by inny kraj miał więcej niż my – ziemniaki obrać, ugotować do miękkości, wystudzić. Zmielić w maszynce lub przecisnąć przez praskę  – cebulę pokroić w drobną kostkę i zrumienić na oleju  – kapustę drobno posiekać, włożyć do garnka i zalać 2 szklankami wody. Gotować pod przykryciem na małym ogniu. Przenieść wraz z płynem na patelnie z cebulką. Smażyć aż odparuje cały płyn  – w misce połączyć składniki farszu. Doprawić do smaku solą i pieprzem. Wystudzić – mąkę wymieszać z solą i olejem. Dodawać porcjami gorącą wodę. Wyrobić lekko twardawe i elastyczne ciasto. Przykryć ściereczką i odstawić na 30 minut – ciasto cienko wałkować, wycinać krążki. Układać farsz i dokładnie zlepiać  – gotować w osolonej wodzie około 3 minut od wypłynięcia  – podawać z wody, ale odsmażane są najlepsze", "url": "https://weganon.pl/kujawskie-pierogi-z-ziemniakami-i-kiszona-kapusta/", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}