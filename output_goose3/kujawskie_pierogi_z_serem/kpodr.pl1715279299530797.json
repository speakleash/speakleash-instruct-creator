{"meta_description": "", "title": "PRODUKTY TRADYCYJNE z Pomorza i Kujaw", "content": "Projekt „Kujawsko-pomorska sieć konsultantów do spraw produktu lokalnego” finansowany przez Fundusz współpracy ze środków programu Agro-Smak 2 realizowany na zlecenie Urzędu Komitetu Integracji Europejskiej Dziedzictwo kulinarne jest ważnym elementem tradycji – powinno być zatem chronione i przekazywane następnym pokoleniom. Produkty lokalne odgrywają ważną rolę w rozwoju gospodarczym, a zwłaszcza turystycznym danego regionu. Z bogatego dziedzictwa kulinarnego wsi kujawsko-pomorskiej wybraliśmy niewielką część, aby zachęcić Państwa do poszukiwania również w swojej okolicy tradycyjnych produktów wysokiej jakości. „Polacy coraz chętniej zajadają się produktami czy daniami, których już same nazwy mają wskazywać, że wywodzą się z regionalnej tradycji. Coraz większe powodzenie mają te produkty, które jawią się konsumentom jako tradycyjne czy regionalne.” ŻUREK KUJAWSKI   Potrawa wytwarzana z zakwasu chlebowego, mąki i wody. Polewki na bazie żuru są najstarszą znaną potrawą w polskiej tradycji kulinarnej. Często spotykane na Kujawach.  kontakt: Maria Świeczkowska, Wołuszewo, gmina Aleksandrów Kujawski  Danuta Jaskólska, Kaniewo, gmina Bądkowo CHLEB GĄDECKI Z KMINKIEM  Chleb na zakwasie, pieczony metodą tradycyjną w piecu chlebowym od 1958 roku, według rodzinnej receptury pochodzącej z Kaszub. Dzięki dodaniu gotowanych ziemniaków i kminku ma charakterystyczny smak i wilgotność. Chleb można zamówić i zakupić w gospodarstwie.  kontakt: Urszula Łącka-Mele, Gądecz 31, 86-022 Dobrcz, tel. 0/52 324 41 16 NALEWKA WIŚNIOWA  Sporządzana z dawnych odmian wiśni według starej receptury. Lekko zagęszczoną konsystencję i niepowtarzalny smak nalewka uzyskuje dzięki zachowaniu odpowiednich proporcji i czasu leżakowania.  kontakt: Bogumiła Paliga, Nowy Dwór, gmina Koronowo NALEWKA MIĘTOWA  Nalewka alkoholowa robiona na świeżych lub suszonych liściach mięty, doprawiana miodem z pasiek okolicznych bartników, z pływającymi aromatycznymi drobinami listków mięty o barwie miodu i młodej zieleni ze złotymi refleksami.  kontakt: Teresa Matuszewska, Gołoty 4, 86-260 Unisław, tel./fax 0/56 686 61 76  e-mail: t.matuszewska@wp.pl PIERNIK Z CHEŁMNA  Wytwarzany według przepisu pochodzącego z lat 30. ubiegłego wieku. Ucierane w makutrze ciasto jest jasnobrązowe, ma specyficzny korzenny zapach i wyrazisty smak miodu z Doliny Dolnej Wisły.  kontakt: Małgorzata Wróblewska, Dolne Wymiary, gmina Chełmno, tel. 0/56 686 59 23 SER KOZI Z ZIOŁAMI  Ser wykonywany metodą tradycyjną z mleka koziego z dodatkiem suszonych ziół. Z twarogu zmieszanego z ziołami formuje się małe sery i zalewa w słoikach olejem, dodając np. całe ząbki czosnku lub inne składniki, decydujące o smaku produktu. Ser w zalewie olejowej można przechowywać do pół roku. Tradycja wytwarzania sera koziego w okolicach Chełmna była najbardziej rozwinięta w okresie międzywojennym.  kontakt: Grażyna Habigier, Kolno, gmina Chełmno SMALEC Z LUBCZYKIEM  Produkt wytwarzany od wielu lat przez członkinie Koła Gospodyń Wiejskich w Brzozowie metodą tradycyjną ze słoniny, boczku i lubczyku ogrodowego, który nadaje specyficzny smak i zapach. Smalec powinien być przechowywany w kamiennych garnkach lub słoikach w ciemnym, chłodnym miejscu.  kontakt: Danuta Mądrzejewska, Brzozowo, gmina Kijewo Królewskie, tel. 0/56 686 76 97 CHLEB DOMOWY  Wytwarzany od kilku pokoleń chleb o niepowtarzalnym smaku i zapachu, na zakwasie, wypiekany w tradycyjnym piecu na drewnie sosnowym.  kontakt: Mieczysława Olejnik, Borówno, gmina Kowalewo Pomorskie, tel. 0/56 684 21 07 KIEŁBASA ZE SŁOIKA  Kiełbasa wytwarzana metodą tradycyjną w gospodarstwie Barbary Czarnik z Piątkowa, w gminie Kowalewo Pomorskie.  kontakt: tel. 0/56 689 11 84 PIEROGI Z DUDEK (PŁUC ŚWIŃSKICH)  Produkt tradycyjnie wytwarzany po świniobiciu w gospodarstwie Elżbiety Bejger z Kiełpin (gmina Kowalewo Pomorskie).  kontakt: tel. 0/56 682 92 57 PODRÓBKI Z KACZKI  Potrawa wiejskiej kuchni wykorzystująca podroby z ubijanych kaczek. Tradycja przygotowywania podrobów zachowała się w gospodarstwie Bożeny Strzeleckiej z Borówna w gminie Kowalewo Pomorskie.  kontakt: tel. 0/56 684 21 77 SEREK TOPIONY  Produkt wytwarzany od trzech pokoleń z twarogu własnej produkcji w gospodarstwie Bernadetty Kowalskiej z Rychnowa, gmina Kowalewo Pomorskie.  kontakt: tel. 0/56 684 22 72 CIASTKA SEROWO-JABŁKOWE  Dodatkowa atrakcja kulinarna gospodarstwa agroturystycznego „Szklana Góra” Zyty Matuszewskiej-Retz z Rogóźna. Ciasteczka wytwarzane są z produktów pochodzących z gospodarstwa.  kontakt: Rogóźno-Zamek 12, tel. 0/56 466 26 20 ROGALIKI BABCI RÓZI  Rogaliki z nadzieniem wiśniowym, charakteryzujące się długotrwałą świeżością i prostotą wykonania. Wszystkie składniki pochodzą z gospodarstwa agroturystycznego „Biały Dom”.  kontakt: Mariola Ostrowska, 86-318 Rogóźno 4, tel. 0/56 46 88 639 CHLEB RAZOWY ZE ŚRUTY ŻYTNIEJ  Chleb tradycyjnie wytwarzany na Kujawach ze śruty żytniej na zakwasie, charakteryzujący się wysoką zawartością błonnika oraz specyficznym zapachem żurowo-serwatkowym. Zdobył pierwsze miejsce w konkursie „Nasze Kulinarne Dziedzictwo” w 2002 roku w kujawsko-pomorskim.  kontakt: Krystyna Woźniak, Góra, 8-101 Inocrocław, tel. 0/52 35 88 459 KIEŁBASA OBSUSZANA  Kiełbasa wytwarzana domowym sposobem na zachodnich Kujawach. Może być długo przechowywana nie tracąc smaku i zapachu, ponieważ nie zawiera wody ani konserwantów.  kontakt: Alicja Książek, Pławin, 88-126 Tuczno, tel. 0/52 35 19 886 SANDACZ PO KUJAWSKU  Tradycyjnie przyrządzana ryba z jeziora Gopło – sandacz wypełniany farszem z ryb, warzyw i ziół. Produkt uzyskał nominację do Złotej Perły w 2006 roku w konkursie „Nasze Kulinarne Dziedzictwo”.  kontakt: Aleksandra Luber, KGW Lachmirowice, 88-150 Kruszwica, tel. 0/52 35 162 32 SZYNKA Z KUJAW  Szynka o niepowtarzalnym smaku i zapachu tradycyjnie wytwarzana według przedwojennej receptury w firmie Gromatex w Tucznie.  kontakt: Mariusz Grontkowski, 88-180 Tuczno, Pakoska 28, tel. 0/52 35 47 820 BABKA GOTOWANA  Produkt cukierniczy wytwarzany według tradycyjnej receptury przez Hannę Czajkowską z Michałkowa w gminie Dobrzyń nad Wisłą. CHLEB WIEJSKI  Tradycyjny chleb wiejski wypiekany przez Halinę Dereszewską z Bachorzewa (gmina Dobrzyń nad Wisłą). GROCH Z KAPUSTĄ  Tradycyjny produkt wigilijny przygotowywany przez Wandę Jankowską z Grochowalska (gmina Dobrzyń nad Wisłą). SER TOPIONY  Produkt związany z tradycją kulinarną Kujaw, wytwarzany z naturalnych surowców.  kontakt: Stefania Rudowska, Bachorzewo, gmina Dobrzyń nad Wisłą CHLEB KWIECISZEWSKI  Brązowy chleb z „podpalaną”, sprężystą skórką, o wspaniałym zapachu i smaku. Wykonywany przez członkinie KGW z Kwieciszewa według receptury niezmiennej od pokoleń, z zachowaniem tradycji wypieku w piecu chlebowym.  kontakt: Wisława Kozłowska, Kwieciszewo, gmina Mogilno, tel. 0/52 315 83 89 SZYNKA WĘDZONA  Wędzona szynka surowa wytwarzana przez członkinie KGW Kwieciszewo w sposób tradycyjny, wierny starym recepturom. O niepowtarzalnym smaku szynki decyduje drewno z olchy, wiśni lub jałowca używane do wędzenia.  kontakt: Danuta Widomska, Kwieciszewo, gmina Mogilno, tel. 0/52 315 83 77 PÓŁGĘSEK (PÓŁGĄSEK, PIERŚNIK)  Produkt występujący na obszarze Krajny i całego Pomorza. Półgęsek ma kształt walca obleczonego skórą gęsią. Specjalny sposób wytwarzania, z leżakowaniem mięsa, peklowaniem i wędzeniem powoduje, że ma on niepowtarzalny zapach i smak. Produkt zgłoszony na Listę Produktów Tradycyjnych. Dostępny tylko na zamówienie.  kontakt: Krystyna Kamińska, Olszewka, 89-100 Nakło, tel. 0/52 385 45 75 CHLEB SWOJSKI BODZANOWSKI  Rodzinna tradycja pieczenia chleba w Bodzanowie (gmina Dobre) jest kontynuowana od co najmniej 110 lat. Chleb żytni pieczono w różnych formach, a na święta ozdabiano „warkoczem”.  kontakt: tel. 0/54 285 01 10 GOMÓŁKI  Obsuszone kulki sera twarogowego z ziołami, charakteryzujące się kremowym zabarwieniem, specyficznym smakiem i intensywnym zapachem ziół. Tradycja wyrabiania gomółek znana jest w całej Polsce od kilku wieków.  kontakt: Grażyna Gawiniecka, Narkowo, gmina Dobre, tel. 0/54 285 07 08 GRUSZKI W MIODZIE  Twarde połówki gruszek zanurzone w gęstym, bardzo słodkim syropie z miodu. Doskonały produkt deserowy. Surowce (gruszki i miód) pochodzą z gospodarstwa ekologicznego Grażyny Gawinieckiej z Narkowa, gmina Dobre.  kontakt: tel. 0/54 285 07 08 ŚWIĄTECZNA SZYNKA Z KOŚCIĄ  Szynka wytwarzana na Kujawach w całości z kością. Po posmarowaniu miodem i piwem złocistobrązowa skórka nabijana jest goździkami.  kontakt: Anna Patyk, Bronisław, gmina Dobre, tel. 0/54 285 02 14 WINO GRONOWE  Wino wytwarzane metodami tradycyjnymi z ciemnych winogron z uprawy ekologicznej w gospodarstwie.  kontakt: Marianna Przybylska, Kleszczyny, gmina Brzuze, tel. 0/54 270 12 75 BUŁKI MAŚLANE  Bułki o złocistej barwie oraz specyficznym smaku i zapachu dzięki wypiekaniu w specjalnym piecu kaflowym. Bułki pieczone są dla gości przyjeżdżających do gospodarstwa oraz na specjalne okazje, czasem w formie różnych figurek.  kontakt: Danuta Wańke, Iłowo, gmina Sępólno Krajeńskie, tel. 0/52 388 48 97 CHLEB SWOJSKI  Chleb przygotowywany z mąki z okolicznych młynów oraz mleka z własnego gospodarstwa, według receptury przekazywanej z pokolenia na pokolenie w rodzinie Danuty Trzósło w miejscowości Suchoroczek.  kontakt: tel. 0/52 389 76 28 MIODOWNIK KRAJEŃSKI  Tradycyjne ciasto biszkoptowe sporządzone z wykorzystaniem miodów pochodzących z terenu Krajny, wytwarzane w gospodarstwie Haliny i Józefa Bondarczyk w miejscowości Więcbork, ul. Górna.  kontakt: tel. 0/52 389 87 40 MIÓD PSZCZELI  Miód o bogatym, niepowtarzalnym smak i aromacie. W jego składzie znajduje się nektar zebrany przez pszczoły z roślin Krajeńskiego Parku Krajobrazowego. Ramki do pozyskania miodu znajdują się m.in. na terenie skansenu „Pasieka Krajeńska”. Tradycje bartnickie w okolicach Więcborka sięgają XVIII wieku. Produkty pszczelarskie dostępne są w gospodarstwie Haliny i Józefa Bondarczyk w miejscowości Więcbork, ul. Górna.  kontakt: tel. 0/52 389 87 40 CHLEB ŻYTNI NA ZAKWASIE  Chleb z mąki żytniej na zakwasie, zagniatany w drewnianej „koponce”, wypiekany w piekarniku opalanym drewnem. Podstawą jest mąka żytnia, charakterystyczna na Kociewiu i w Borach Tucholskich, gdzie występują słabe gleby. Produkt wytwarzany metodą tradycyjną od wielu pokoleń w rodzinie Henryki Buchholz w Średniej Hucie, gmina Warlubie. SYROP ŚWIERKOWY  Specyficzny produkt wytwarzany z gałęzi świerku, które gotuje się aż do uzyskania różowego koloru, a następnie dodaje cytryny i cukier. Syrop świerkowy ma właściwości lecznicze. Tradycja jego wytwarzania znana jest i kontynuowana w gospodarstwie Marii Szwarc w Średniej Hucie, gmina Warlubie. WINO Z CZARNEGO BZU  Wino sporządzane z soku czarnego bzu wyciskanego prasą ręczną, z dodatkiem cukru. Na Pomorzu zaczęło pojawiać się od 1771 roku, podawane w Polskim Konopacie w sporych szklankach, grzane zimą. Od 40 lat wytwarzane przez Wiktorię Radecką. CHLEB BOROWIACKI  Chleb żytnio-pszenny o wyjątkowych walorach smakowych i długotrwałej świeżości, wypiekany w gospodarstwie agroturystycznym w tradycyjnym piecu chlebowym opalanym drewnem sosnowym. Charakterystyczny smak zawdzięcza recepturze opartej na starych rodzinnych przepisach.  kontakt: Helena Pałkowska, Krzywogoniec, gmina Cekcyn, tel. 0/52 559 05 61 MACA BOROWIACKA  Pieczywo z ponad stuletnią tradycją, wykonywane na terenie Borów Tucholskich z produktów pozostających w gospodarstwie po uboju zwierząt i wypieku chleba wiejskiego, z dodatkiem grzybów, skwarek, dżemu lub owoców. Ciasto wyrabiane ręcznie, wypiekane w tradycyjnym piecu opalanym drewnem sosnowym lub liściastym. Niepowtarzalny, specyficzny smak zawdzięcza użyciu produktów wytworzonych w czystym klimacie Borów Tucholskich.  kontakt: Zenobia Majka, Tuchola PÓŁGĘSEK BLADOWSKI  Półgęski, czyli wędzone gęsie piersi, to produkt znany na Pomorzu od wieków. Półgęski uznawane były za przysmak europejski i eksportowane z Pomorza. Tradycja ich wytwarzania zachowała się zwłaszcza w Borach Tucholskich i do dziś jest kontynuowana w wielu gospodarstwach. PIEROGI BABCI EWY  Pierogi nadziewane masą z twarogu i gotowanych ziemniaków. Przepis pochodzi z 1970 roku. Dodatkowym walorem smakowym są zioła. Pierogi wytwarzane w ten sposób są popularne w miejscowości Dębowa Łąka, a szczególnie w gospodarstwie Ewy Stroińskiej.  kontakt: tel. 0/56 688 91 37 SEREK SMAŻONY  Serek półtłusty, którego przepis pochodzi z Ziemi Chełmińsko-Dobrzyńskiej i od 40 lat wytwarzany jest w gospodarstwie Wandy Król w Zaradowisku, gmina Dębowa Łąka. Produkt wytwarzany metodą tradycyjną – mleko pochodzące z gospodarstwa jest przetwarzane na twaróg, który wyciskany jest w płótnie i wygniatany w dębowych deskach. Ser wytwarzany jest na własne potrzeby lub do degustacji.  kontakt: tel. 0/56 688 74 51 SERNIK Z ZIEMNIAKAMI  Produkt cukierniczy pieczony w piecu chlebowym według przepisu z 1955 roku, pochodzącego z Pojezierza Chełmińskiego. Sernik o charakterystycznym migdałowym aromacie i wyjątkowym smaku, długo utrzymujący świeżość.  kontakt: Janina Kural, Łopatki 10, 87-222 Książki, tel. 0/56 688 85 11 WIENIEC STAROPOLSKI  Produkt cukierniczo-piekarniczy w kształcie plecionego wieńca. Tradycyjnie środek wieńca służy do umieszczania ozdób związanych z różnymi świętami i obyczajami w poszczególnych porach roku. Receptura wypieku jest oparta na rodzinnym przepisie pochodzącym z 1920 roku.  kontakt: Wanda Latawiec, Wałyczyk 7, 87-200 Wąbrzeźno, tel. 0/56 688 31 23 NALEWKA SOSNOWA  Nalewka o właściwościach leczniczych, sporządzana ze zbieranych w maju czubków sosnowych, charakteryzująca się białym kolorem i aromatem majowego zagajnika. Wytwarzana przez Leokadię Dulską w miejscowości Krzewent, gmina Kowal.  kontakt: tel. 0/54 284 16 34 SZYNKA Z KOŚCIĄ  Produkt o wysokich walorach smakowych i zapachowych dzięki użyciu starannie dobranych przypraw i drewna do wędzenia. Szynka przygotowywana na wyjątkowe okazje i święta w domu Jadwigi Kryszkowskiej we wsi Sarnowo, gmina Boniewo.  kontakt: tel. 0/54 284 05 10 WINO CHABROWE  Produkt pochodzący z Pojezierza Kujawskiego. Wino ma smak na początku kwaskowaty, później zyskuje intensywnie słodki posmak. Jego specyfikę odzwierciedla wiersz:  Jeśli masz siostro, czy bracie  Zrobić wino chabrowe,  Oto przepis mojej babki, zapamiętaj sobie:  Trzy garście płatków z kwiatu chabrowego,  Włóż do słoika szklanego,  Trzy szklanki cukru rozpuść w trzech litrach wody  I zalej płatki chabrowe.  14 dni na słońcu powinno fermentować,  następnie przecedzić, wlać do butelki i zakorkować.  Dlatego dziadek z babcią zdrowiem się cieszyli,  bo chabrowe wino pili!  kontakt: Teresa Biernacka, Grochowiska, gmina Izbica Kujawska, tel. 0/54 286 51 26 MIODY Z DOLINY DOLNEJ WISŁY  Tradycje pszczelarskie w Dolinie Dolnej Wisły sięgają kilku wieków. Obecnie podejmowane są działania promujące rozwój pszczelarstwa tradycyjnego. Dzięki wspólnej inicjatywie Towarzystwa Przyjaciół Dolnej Wisły i lokalnych pszczelarzy powstał mini-skansen uli z rekonstrukcją „Domu Pszczół” w Grucznie koło Świecia.  Miody z Doliny Dolnej Wisły mają niepowtarzalny, intensywny smak i aromat. Dzięki różnorodności pożytków pszczelich oferowane są w bogatym asortymencie: miód rzepakowy, lipowy, akacjowy, wielokwiatowy, gryczany, ze spadzi drzew liściastych lub iglastych oraz miody ziołowe.  kontakt: Towarzystwo Przyjaciół Dolnej Wisły, tel./fax 0/52 33 15 000  www.tpdw.pl POWIDŁA Z DOLINY DOLNEJ WISŁY  Powidła śliwkowe z Doliny Dolnej Wisły smażone są w okresie od września do października z dojrzałych śliwek węgierek – ze wszystkich lokalnych ich odmian. Smażenie odbywa się w miedzianych kotłach, nad ogniem podsycanym drewnem liściastym. Minimalny czas smażenia wynosi 6-10 godzin jednego dnia i kilka godzin następnego dnia, aż do momentu zgęstnienia. Pod koniec smażenia dodawane są niewielkie ilości naturalnych przypraw (goździki, sól, cynamon, wanilia). Gotowe powidła zamykane są w szklane słoiki, pasteryzowane i etykietowane.  kontakt: Towarzystwo Przyjaciół Dolnej Wisły, tel./fax 0/52 33 15 000  www.tpdw.pl ZUPA KLOPSOWA  Potrwa charakterystyczna dla gospodyń z okolic Brodnicy, wykonywana w wielu domach jako danie obiadowe. Przygotowywana z mięsa wieprzowego i drobiowego, bardzo aromatyczna dzięki przyprawom.  Wykonywana przez panią Danutę Swiniarską z miejscowości Bobrowo, tel. 49 51 811. SEREK GOTOWANY  Produkt wytwarzany od wielu pokoleń w rodzinie Pani Haliny Żyła z miejscowości Kawki w powiecie Brodnickim. Produkt wytwarzany jest z twarogu wytwarzanego z mleka pochodzącego z rodzinnego gospodarstwa rolnego, sody i soli. Ten bardzo prosty produkt charakteryzuje się wysokimi walorami smakowymi i zapachowymi.  Kontakt: 056/ 49 51 276 KLUCHY KARTOFLANE  Produkt żywnościowy tradycyjnie wytwarzany w polskiej kuchni. Surowe starte ziemniaki łączy się z mąką a następnie gotuje w wodzie. Kluchy o szarym kolorze podaje się ze smażonym boczkiem, białym serem lub kiszoną kapustą.  Kontakt: Agnieszka Kowalska, Bobrowo, 056/ 49 51 25. ZUPA RYBNA  Zupa zabielana lanymi kluskami wykonywana jest z resztek ryb słodkowodnych pochodzących z pobliskich jezior z Pojezierza Brodnickiego. Potrawa tradycyjnie wykonywana w rodzinie Pani Agnieszki Kowalskiej z Bobrowo, tel. 056/ 49 51 25. NALEWKA „GRZEGORZANKA”  Napój o kolorze wiśniowym, wyczuwalnym smaku goździków i cynamonu. Nalewka jest wytwarzana tradycyjną metodą przez wielu mieszkańców miejscowości Grzegorz w gminie Chełmża i cieszy się coraz większa renomą. Zgłoszona przez KGW do VI Edycji konkursu „Nasze Kulinarne Dziedzictwo” 2006. BABKA ZIEMNIACZANA  Przepis na babkę ziemniaczaną trafił do miejscowości Zelgno w gminie Chełmża w 1975 roku wraz z migracją rodziny Pani Ireny Miszczak z Białorusi. Jego specyfika polega na tym, że jest on wytwarzany z prostych produktów znajdujących się gospodarstwach chłopskich chłopskich m.in. surowych ziemniaków, mąka, słonina i boczek. SERNIK GŁUCHOWSKI  Produkt o wysokich walorach smakowych i zapachowych wytwarzany jest od wielu lat we wsi Głuchowo w gminie Chełmża. Swój specyficzny smak sernik zawdzięcza dobrym surowcom pochodzącym z gospodarstw rolnych (zwłaszcza tradycyjnie wytwarzany twaróg). Produkt zgłoszony przez KGW do VI Edycji konkursu „Nasze Kulinarne Dziedzictwo” 2006.", "url": "https://www.kpodr.pl/przedsiebiorczosc/produkty-tradycyjne-z-pomorza-i-kujaw/", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}