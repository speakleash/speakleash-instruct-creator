{"meta_description": "Przepis na Pierogi z białym serem i miętą na słodko . \nPierogi z białym serem i miętą na słodko to ulubione danie dla dzieci i nie tylko a także&nbsp; pyszny i prosty pomysł na obiad.…", "title": "Pierogi z białym serem i miętą na słodko", "content": "Do misy miksera z nożem do wyrabiania ciasta wsypujemy przesianą mąkę, dodajemy szczyptę soli, jajko, śmietanę, olej i wlewamy gorącą wodę. Wszystko miksujemy około 5 minut aż powstanie miękkie, delikatne i gładkie ciasto. Ciasto można zrobić ręcznie.  Następnie ciasto przekładamy na posypaną mąką stolnicę i chwilę zagniatamy, po czym odstawiamy na około 10 minut aż wystygnie. W tym czasie przygotowujemy farsz. Listki mięty drobno siekamy.  Do miski przeciskamy przez praskę biały ser, dodajemy cukier oraz cukier waniliowy, żółtko, śmietanę oraz miętę. Wszystkie składniki ze sobą łączymy. Ciasto na pierogi wałkujemy na cienki placek po czym szklanką wycinamy z niego krążki.  Każdy krążek ciasta nadziewamy porcją farszu, formujemy pierogi i sklejamy ich brzegi. Pierogi gotujemy porcjami w osolonym wrzątku z dodatkiem oleju, około 4-5 minut od momentu wypłynięcia na powierzchnię. Ugotowane pierogi wyjmujemy łyżką cedzakową.", "url": "https://zpierwszegotloczenia.pl/przepis/pierogi-z-bialym-serem-i-mieta-na-slodko", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}