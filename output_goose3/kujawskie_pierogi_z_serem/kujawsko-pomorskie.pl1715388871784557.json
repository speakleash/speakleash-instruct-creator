{"meta_description": "", "title": "PIEROGI | Województwo Kujawsko-Pomorskie", "content": "Nie wyobrażam sobie świąt bez pierogów. Mogłoby nie być ryb (choć zawsze są), ale pierogi to element obowiązkowy. Chociaż ich przygotowanie zabiera sporo czasu, jest to zdecydowanie czynność odstresowująca. O ile oczywiście mamy dobre ciasto. Dla mnie najlepsze jest to zalewane gorącą wodą, prawie wrzątkiem – jest sprężyste i bardzo łatwo je rozwałkować. Wodę leję „na oko” – ciasto przyjmie mniej lub więcej płynów w zależności od tego, jakiej mąki używam, a nawet jak bardzo wilgotno jest danego dnia. Nadzienie może być przeróżne, a ja uwielbiam przeszukiwać kulinarne książki i strony internetowe w poszukiwaniu inspiracji. Dzisiejszy przepis to zmodyfikowana wersja tego, na jaki kiedyś się natknęłam na którymś z blogów. * kurkuma nada ciastu złocisty kolor. Możemy z niej zrezygnować. Albo zastąpić rozgrzewającym imbirem. Wszystkie składniki umieszczamy w misce. Zalewamy gorącą wodą i łyżką mieszamy, aż woda zostanie wchłonięta. Przekładamy ciasto na stolnicę i wyrabiamy, aż będzie gładkie i sprężyste (uwaga, na początku będzie gorące!). Część ciasta rozwałkowujemy na cienki placek i wykrawamy kółka, na które nakładamy farsz i zlepiamy. Ciasto, którego aktualnie nie wykorzystujemy, przykrywamy talerzem ogrzanym nad garnkiem z gotującą się wodą – nie będzie wysychało. Nadzienie: 250 g twarogu 250 g ugotowanych ziemniaków Cebula (1 lub dwie, w zależności od upodobań) Zioła: łyżka tymianku, łyżka kminku, łyżka majeranku Sól, pieprz Cebulę kroimy w kostkę, podsmażamy na patelni. Twaróg, ziemniaki i tymianek wkładamy do miski, ugniatamy (łyżką do ugniatania ziemniaków, widelcem albo mielimy w maszynce). Dodajemy cebulę z olejem, na którym się smażyła. Farsz dzielimy na trzy części i do każdej dodajemy inne zioła. Doprawiamy solą, pieprzem i próbujemy. Ewentualnie dodajemy więcej ziół.", "url": "https://kujawsko-pomorskie.pl/aktualnosci/nasze-swieta/przepisy-swiateczne/pierogi/", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}