{"meta_description": "Przepis na Pierogi z ż&oacute;łtym serem. \n\nOryginalny pomysł na smaczny obiad czyli pierogi z ż&oacute;łtym serem będą ciekawą propozycją na urozmaicenie drugiego dania,…", "title": "Pierogi z ż&oacute;łtym serem", "content": "Do miski ścieramy na tarce o małych oczkach żółty ser i dodajemy do niego bułkę tartą.  Natkę pietruszki drobno siekamy i wrzucamy do miski z pozostałymi składnikami, dodajemy jajka i całość doprawiamy szczyptą soli oraz czarnym pieprzem i dokładnie ze sobą łączymy. Do miski wsypujemy przesianą mąkę ze szczyptą soli, dodajemy żółtko,  stopniowo wlewamy gorącą wodę i wszystko mieszamy łyżką żeby się nie  poparzyć. Zawartość miski przekładamy na stolnicę posypaną mąką i dłońmi  wyrabiamy elastyczne ciasto.  Ciasto rozwałkowujemy na dość cienki placek a następnie szklanką wycinamy z niego krążki.  Na każdym krążku układamy porcję nadzienia około łyżeczki i formujemy pierogi zlepiając ich brzegi.  Pierogi gotujemy w garnku z osolonym wrzątkiem około 5 minut od momentu wypłynięcia na powierzchnię.  Ugotowane pierogi wyjmujemy łyżką cedzakową i podajemy z roztopionym masłem.", "url": "https://zpierwszegotloczenia.pl/przepis/pierogi-z-zoltym-serem", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}