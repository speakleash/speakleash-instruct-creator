{"meta_description": "Polska pierogami stoi. Jednak pewne regiony przodują w ilości sposobów, na jakie przyrządza się tam pierogi. Jednym z takich obszarów jest Małopolska. I dziś właśnie przedstawimy wam przepis na małopolskie pierogi z żółtym serem. Ten patent na prosty i smaczny farsz nie ma sobie równych. Przekonajcie się o tym sami. Podstawą udanych pierogów jest ciasto. Jednak to czym je nadziejemy, decyduje o smaku całej potrawy. Do najpopularniejszych farszów niewątpliwie należy mięsny, z kapusty i grzybów, ruski i twarogowy. W Małopolsce można jednak spróbować pierogów z zaskakującym nadzieniem np. z kaszy, suszonych śliwek czy żółtego sera.", "title": "Zetrzyj na tarce i zmieszaj z kilkoma dodatkami. Farsz po małopolsku sprawi, że każdy będzie błagał o przepis", "content": "Polska pierogami stoi. Jednak pewne regiony przodują w ilości sposobów, na jakie przyrządza się tam pierogi. Jednym z takich obszarów jest Małopolska. I dziś właśnie przedstawimy wam przepis na małopolskie pierogi z żółtym serem. Ten patent na prosty i smaczny farsz nie ma sobie równych. Przekonajcie się o tym sami. Podstawą udanych pierogów jest ciasto. Jednak to czym je nadziejemy, decyduje o smaku całej potrawy. Do najpopularniejszych farszów niewątpliwie należy mięsny, z kapusty i grzybów, ruski i twarogowy. W Małopolsce można jednak spróbować pierogów z zaskakującym nadzieniem np. z kaszy, suszonych śliwek czy żółtego sera. Mąkę wysyp na stolnicę. Dodaj do niej sporą szczyptę soli i jajko. Wlewaj dobrze ciepłą wodę i najpierw mieszaj składniki dłonią, a potem zagnieć gładkie, elastyczne ciasto. Z ciasta uformuj kulę, oprósz ją mąką. Przykryj ściereczką lub miską i pozostaw na 20-30 minut w temperaturze pokojowej. Na farsz żółty ser zetrzyj na tarce o dużych oczkach. Dodaj do niego tartą bułkę, jajko i posiekaną natkę pietruszki. Całość wymieszaj. Ciasto podziel na 3-4 części. Każdą rozwałkuj na cienki placek. Szklanką wykrój z niego krążki. Nadziej je przygotowanym farszem, dokładnie zlep brzegi. W dużym garnku zagotuj wodę, posól ją. Na wrzątek wrzuć pierogi, zamieszaj, gotuj je ok. 4 minuty, licząc od momentu, gdy wypłyną na powierzchnię wody. Pierogi wyjmij łyżką cedzakową na ogrzany półmisek lub od razu rozłóż na talerze. Podawaj polane stopionym masłem. Jeśli szukacie przepisów na inne, ciekawe pierogi, zajrzyjcie do naszego serwisu. Szczególnie polecamy pierogi kujawskie, a także pierogi kurpiowskie z grzybowo-orzechowym farszem. • None Zapiekanka ziemniaczana z kiełbasą i cebulą. Prosty i pyszny obiad", "url": "https://smakosze.pl/malopolskie-pierogi-z-zoltym-serem-mamy-najlepszy-przepis-jk-10222", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z serem"}