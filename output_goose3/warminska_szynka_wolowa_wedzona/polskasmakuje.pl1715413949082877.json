{"meta_description": "", "title": "Zakład Przetwórstwa Mięsnego Gołogóra Mariusz Jędrychowski", "content": "Zakład Przetwórstwa Mięsnego GOŁOGÓRA spełnia wymagania Małej Lokalnej i Ograniczonej Regionalnej Tradycyjnej Produkcji. Należy również do Regionalnej Izby Gospodarczej Żywności Naturalnej i Tradycyjnej w Olsztynie oraz Europejskiej Sieci Dziedzictwa Kulinarnego Warmia, Mazury, Powiśle. Siedziba Zakładu znajduje się w czystym ekologicznie regionie. Właściciel zakładu Mariusz Jędrychowski kontynuuje w nim swoją długoletnią działalność w branży mięsnej i najlepsze tradycje mistrzów masarskich. Efektem tego są m. in. liczne nagrody zdobyte w konkursach kulinarnych i na targach żywności oraz wpisanie warmińskiej szynki wołowej wędzonej na Listę Produktów Tradycyjnych prowadzoną przez Ministra Rolnictwa i Rozwoju Wsi. Zakład specjalizuje się w produkcji tradycyjnych wyrobów z mięsa wieprzowego, pozyskiwanego na Warmii od rodzimych producentów. Jest wyposażony w tradycyjne komory wędzarnicze opalane tylko drzewem bukowym, olchowym i owocowym.", "url": "https://www.polskasmakuje.pl/author/mjedrychowski1/", "category": "warmińsko-mazurskie", "sub_category": "Mięso świeże oraz produkty mięsne", "phrase": "Warmińska szynka wołowa wędzona"}