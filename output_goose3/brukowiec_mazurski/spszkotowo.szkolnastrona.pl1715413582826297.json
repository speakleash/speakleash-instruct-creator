{"meta_description": "", "title": "Szkoła Podstawowa im. ks. Jana Twardowskiego w Szkotowie - Mazurskie kuchenne rewolucje", "content": "W piątek 26 kwietnia uczniowie klasy V wzięli udział w warsztatach kulinarnych. Podzieleni na cztery zespoły, najpierw poznali, a następnie przygotowali dania tradycyjnej kuchni mazurskiej. Były wiec: pilińce z pomoćką, czyli placki ziemniaczane z dodatkiem twarogu ze śmietaną; dzyndzałki z hrećką i skrzeczkami – pierogi z kaszą gryczaną i boczkiem, chruściki i brukowiec mazurski (rodzaj piernika, produkt wpisany na listę produktów tradycyjnych w dniu 2010-01-18 w kategorii „Wyroby piekarnicze i cukiernicze w woj. warmińsko-mazurskim”). Zajęcia pokazały, że szkoła, to nie tylko wkuwanie biografii Mickiewicza czy matematycznych wzorów, ale też zajęcia praktyczne, dzięki którym nabywa się umiejętności przydatne w dorosłym życiu, a także świetna zabawa.", "url": "https://spszkotowo.szkolnastrona.pl/index.php?c=article&id=2114", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Brukowiec mazurski"}