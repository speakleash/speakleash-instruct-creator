{"meta_description": "", "title": "Wyjątkowe potrawy, których spróbujesz na Warmii i Mazurach", "content": "Malutka ryba, której trudno skosztować gdzie indziej. Jej połowy prowadzone są jedynie zimą, gdy mazurskie jeziora skuwa lód. Stynki zasiedlają niektóre akweny w regionie, preferują bowiem zimne wody, o dużym stopniu natlenienia. Mięso stynki ma specyficzny zapach, zupełnie różny od typowego zapachu ryb, bo pachnie… świeżym ogórkiem. Po usmażeniu rybki te są łagodne w smaku, a ich ości są zupełnie miękkie. Ten mazurski rarytas możemy spróbować pod postacią chrupiącej stynki młynarzowej pławiącej się w sosach lub w asyście sałat, grzanki serowej i sosu majonezowego lub z sałatami. Skąd się wzięła nazwa „dzyndzałki” to kwestia sporna. Ta najbardziej popularna teoria brzmi, że od dzyndzli, czyli „uszu” na brzegach pierogów. Hreczka to gryka, a skrzeczki to popularne skwarki z boczku lub słoniny. Ale niech Was to proste wytłumaczenie nie zmyli, bo nie są to zwykłe pierogi. Cały sekret dzyndzałków tkwi w ich wnętrzu. Farsz z kaszy gryczanej wzbogacony jest o pokrojone jajko na twardo, wędzony boczek i cebulkę, a skrzeczki zawierają dodatkowo czosnek i majeranek. Warmiacy lubowali się też w dzyndzałkach z farszem z wołowiny oraz tych wypełnionych gęsiną i wędzoną rybą. Dzyndzałki to regionalny rarytas, który niewątpliwie zrobił największa kulinarną karierę.", "url": "https://mazury.travel/to-sie-jada-na-warmii-i-mazurach/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Brukowiec mazurski"}