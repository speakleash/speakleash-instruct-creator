{"meta_description": "", "title": "Nutella", "content": "Rejs przez Kanał Elbląski. Wycieczka trwa około 5 godzin i pozwala podziwiać nie tylko piękno natury, ale też ciekawe obiekty historyczne. Obserwacja ptaków i roślin na terenie Rezerwatu Przyrody Jezioro Drużno. Czaple i żurawie to jego stali mieszkańcy, a wiele występujących tu roślin to niezwykle rzadkie odmiany. Spacer po starówce w Elblągu pełnej charakterystycznych kamieniczek, które nadają niepowtarzalnego klimatu. . Znajduje się na niej podzamcze, zespół klasztorny i szpitalny, z charakterystyczną dla Elbląga Ścieżką Kościelną. Zwiedzanie Muzeum Archeologiczno-Historycznego, mieszczącego się w Podzamczu dawnego Zamku Krzyżackiego. Można w nim podziwiać obiekty znalezione na terenie miasta - na przykład okulary z XV wieku, najstarsze znalezione w Europie czy jedną z trzech zachowanych gitern, czyli prototypów gitary. Wizyta w Rodzinnym Parku Rozrywki Nowa Holandia, działającym sezonowo obiekcie z atrakcjami dla całej rodziny, takimi jak blisko 30-metrowa pneumatyczna zjeżdżalnia, park linowy czy ścieżka edukacyjna. Spacer po Bażantarni, zabytkowym parku leśnym, w którym można odetchnąć po zwiedzaniu. Wybierając wędrówkę wzdłuż doliny Srebrnego Potoku, można trafić na leżący w korycie rzeczki Diabelski Kamień: wprawne oko wypatrzy na nim odcisk czarciej łapy. Na zakończenie spaceru zróbcie sobie krótki piknik. Polecamy przygotować na niego lokalny przysmak - brukowiec mazurski, w wersji z kremem Nutella® oczywiście!", "url": "https://www.nutella.com/pl/pl/xp/nutellakochapolske2023/obiekt-kanal-elblaski.php", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Brukowiec mazurski"}