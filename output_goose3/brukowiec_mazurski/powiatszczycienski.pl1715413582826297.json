{"meta_description": "Zapraszamy do zapoznania się z publikacją, która została wydana w ramach zrealizowanego projektu pn. \"Wieś to styl życia - w poszukiwaniu mazurskiej kuchni\". W publikacji znany szczycieńskich kucharz Michał Denesiuk prezentuje dania kuchni mazurskiej...", "title": "Mazurskie dania na Wigilijnym stole - Powiat Szczycieński", "content": "Zapraszamy do zapoznania się z publikacją, która została wydana w ramach zrealizowanego projektu pn. \"Wieś to styl życia - w poszukiwaniu mazurskiej kuchni\". W publikacji znany szczycieńskich kucharz Michał Denesiuk prezentuje dania kuchni mazurskiej m.in. jak przygotować Brukowiec, który idealnie sprawdzi się na Wigilijnym stole. Opis. Zdjęcie przedstawia brukowiec mazurskiSkładniki:cukier 120 g, koncentrat z buraków 100 ml, miód jedna łyżka, masło 50 g, mąka 1/2 kg plus garść do podsypywania, soda oczyszczona łyżeczka, przyprawa do piernika jedna łyżka, jajko, woda 100 ml, powidła śliwkoweSposób przygotowania:Do rondelka wsypujemy 20 g cukru, podgrzewamy. Gdy się roztopi i zacznie brązowieć, zalewamy go odrobiną gorącej wody i gotujemy na małym ogniu, aż zgęstnieje. Dodajemy koncentrat z buraków i miód, dokładnie mieszając. Jeśli utworzą się grudki, rozcieramy je, aż się rozpuszczą. Karmel przestudzony mieszamy z masłem, mąką, resztą cukru, sodą, przyprawą do piernika, jajkiem i 100 ml wody. Dokładnie wyrabiamy ciasto na podsypanym mąką blacie. Przykrywamy, aby nie obeschło i odstawiamy na godzinę. Dzielimy na cztery części, z każdej formujemy wałek. Wałki kroimy na kawałeczki, a z nich toczymy kulki wielkości orzecha włoskiego. Na wyłożonej papierem do pieczenia blasze układamy jedną kulkę i dolepiamy wokół niej 6–7 kulek tak, by ciasto kształtem przypominało kwiatek. Możemy kwiatki łączyć ze sobą i stworzyć ciasto przypominające kształtem wycinek drogi z kostki brukowej. Rozcieramy łyżkę powideł z 4 łyżkami wody i tą mieszaniną smarujemy wierzch ciasta, fugujemy – wypełniamy szczeliny między kulkami. Po pół łyżeczki powideł możemy też włożyć do każdej kulki. Pieczemy 20–25 minut w 180°C.Więcej na temat publikacji:", "url": "https://powiatszczycienski.pl/15885,Mazurskie-dania-na-Wigilijnym-stole.html", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Brukowiec mazurski"}