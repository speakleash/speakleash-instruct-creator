{"meta_description": "", "title": "Brukowiec - mazurski przysmak", "content": "Następne pyszne pierniczki wg przepisu Moniki Jankowskiej-Kapicy. Upiekłam je na prośbę mojej Mamy, która takie pierniczki jadała w dzieciństwie w gościach u sąsiadki. Tamte miały ciut inny kształt, ale smak podobno identyczny. Bardzo polecam Na karmel wsypujemy do rondelka 20 g cukru, podgrzewamy. Gdy się roztopi  i zacznie brązowieć, zalewamy go odrobiną gorącej wody i gotujemy na małym ogniu, aż zgęstnieje. Dodajemy koncentrat z buraków i miód, dokładnie mieszając. Jeśli utworzą się grudki, rozcieramy je, aż się rozpuszczą. Karmel mieszamy z masłem, mąką, resztą cukru, sodą, przyprawą do piernika, jajkiem i 100 ml wody. Dokładnie wyrabiamy ciasto na podsypanym mąką blacie. Przykrywamy, aby nie obeschło i odstawiamy na godzinę. Dzielimy na cztery części, z każdej formujemy wałek. Wałki kroimy na kawałeczki, a z nich toczymy kulki wielkości orzecha włoskiego. Na wyłożonej papierem do pieczenia blasze układamy jedną kulkę i dolepiamy wokół niej 6-7 kulek tak, by ciasto kształtem przypominało kwiatek. Rozcieramy łyżkę powideł z 4 łyżkami wody i tą mieszaniną smarujemy wierzch ciasta. Po pół łyżeczki powideł możemy też włożyć do każdej kulki. Pieczemy 20-25 minut w 180 st. Ja swoje kulki nadziałam powidłami, posmarowałam tez po wierzchu i cienko polukrowałam po upieczeniu", "url": "http://kuchniaalicji.blogspot.com/2020/12/brukowiec-mazurski-przysmak.html", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Brukowiec mazurski"}