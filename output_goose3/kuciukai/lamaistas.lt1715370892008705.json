{"meta_description": "Būtent tokie kūčiukai tradiciniai mano namuose - skanūs, ne per saldūs, atitinkantys Kūčių papročius, labiau minkšti negu traškūs (bet receptas puikiai pritaikomas ir traškiems - patarimus rasite recepto apačioje), labai derantys su aguonų pienu. Į dubenį suberti pusę miltų,", "title": "Naminiai kūčiukai", "content": "Būtent tokie kūčiukai tradiciniai mano namuose - skanūs, ne per saldūs, atitinkantys Kūčių papročius, labiau minkšti negu traškūs (bet receptas puikiai pritaikomas ir Būtent tokie kūčiukai tradiciniai mano namuose - skanūs, ne per saldūs, atitinkantys Kūčių papročius, labiau minkšti negu traškūs (bet receptas puikiai pritaikomas ir traškiems - patarimus rasite recepto apačioje), labai derantys su aguonų pienu. Į dubenį suberti pusę miltų, sausas mieles ir išmaišyti. Suberti cukrų, druską, dar kartą išmaišyti. Pamažu maišant supilti truputį pašildytą (bet ne karštą) vandenį. Gerai išmaišyti, pridengti indą rankšluostėliu ir palikti tešlą šiltoje vietoje 1-1.5 val, kad pakiltų. Į pakilusią masę įmaišyti aliejų, tada aguonas, galiausiai - likusius miltus ir užminkyti tešlą. Ji turėtų būti minkšta, elastinga, gali būti lengvai lipni. Jei atrodo labai lipni, įberkite dar šiek tiek miltų ir perminkykite, o jei atrodo per kieta, įpilkite dar truputį šilto vandens. Tešlą dubenyje suspauskite į kamuolį, jo paviršių rankomis aptepkite trupučiu aliejaus. Dubenį pridenkite rankšluostėliu ir palikite šiltoje vietoje 1-1.5 val, kad pakiltų. Kai pakils, įjunkite orkaitę kaisti iki 180C (kaitinimo režimas - viršus+apačia, be vėjelio). Gnybkite po nedidelį gabalėlį pakilusios tešlos ir tarp rankų kočiokite plonus 7-10mm storio volelius (jei tešla limpa prie rankų, pavoliokite ją truputyje miltų). Volelius sudėkite ant trupučiu miltų pabarstyto paviršiaus ir supjaustykite kūčiukus, kurių plotis būtų panašus kaip aukštis. Kepkite iki 180 C įkaitintos orkaitės viduryje apie 12-15 minučių, priklausomai nuo kūčiukų dydžio, iki įgaus auksinį atspalvį. Kad kūčiukai keptų tolygiau, po kokių 10 kepimo minučių juos pavartykite medine mentele ar šaukštu. Iškepusius kūčiukus iškart perdėkite į lėkštę ar kitą indą, jog nustotų kepti (aš tiesiog pakeliu kepimo popierių už kraštų ir gražiai suberiu). Kūčiukai pagal šį receptą iškepa gana minkšti, kadangi tešloje daugiau aliejaus. Jeigu norite užtikrintai minkštų kūčiukų, aliejaus galite dėti net ir daugiau (5 šaukštus), volelius tarp rankų volioti daugmaž 1cm storio ir kepti tik iki kūčiukai ims įgauti lengvai gelsvą atspalvį, o tada traukti iš orkaitės. Principas labai paprastas - kuo tešloje daugiau aliejaus, kuo storesnius kūčiukus darome ir kuo trumpiau juos kepame, tuo jie būna minkštesni. Tokiu atveju aliejaus į tešlą dėkite tik 2 šaukštus, kūčiukus formuokite mažesnius (volelis lai būna 5-6 mm storio) ir kepkite iki jie bus ne gelsvos, o auksinės spalvos. Atvėsusius sudėkite į sandarų indelį. Ne, saldumas juos labai švelnus, tikrai ne kaip bandelių. Jei norite saldesnių, cukraus galite dėti daugiau. Man patinka tešlą kildinti iki 35 C laipsnių pašildytoje, o tada išjungtoje orkaitėje. Jei minimali jūsų orkaitės temperatūra didesnė, įkaitinkite orkaitę, išjunkite, šiek tiek pravėdinkite, kad nebūtų pernelyg karšta, ir dėkite dubenį su rankšluostėliu uždengta tešla. Jei gamintumėte su šviežiomis šlapiomis mielėmis, jų dėkite 20g ir darykite taip - pirmiausia ištrinkite mieles su cukrumi ir 1-2 šaukštais šilto vandens. Tada įmaišykite dar šiek tiek vandens (apie 100ml) ir palikite 15-20 min, jog mielės suputotų. Toliau viską darykite pagal receptą, t.y. įmaišykite pusę miltų, supilkite likusį vandenį ir palikite pirmam pakilimui. Taip, skanūs kūčiukai pavyks ir jei iškart subersite visus miltus, užminkysite tešlą ir paliksite ją vienam pakilimui. Visgi didesnis kildinimų skaičius pagerina mielinės tešlos skonį. Tad jei turite laiko, galite kildinti kad ir 3 ar net 4 kartus - pakilusią išminkote, patepate aliejumi, pridengiate indą rankšluostėliu ir paliekate vėl pakilti.", "url": "https://www.lamaistas.lt/receptas/naminiai-kuciukai-11530", "category": "podlaskie", "sub_category": "Gotowe dania i potrawy", "phrase": "Kuciukai"}