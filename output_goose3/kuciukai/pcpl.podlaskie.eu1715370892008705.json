{"meta_description": "", "title": "Kuciukai - Koło Gospodyń Wiejskich w Przystawańcach - O produktach na poważnie", "content": "Przygotowanie ciasta: Do miski wlewamy 320 ml wody, do niej dodajemy drożdże. Rozdrabniamy je i dolewamy oleju. Dosypujemy sól i 6 łyżek cukru. Wszystko mieszamy na gładką masę i odstawiamy na ok.20 min., aż drożdże „ruszą”, czyli masa podwoi swoją objętość. Następnie dodajemy mąkę, 5 łyżek maku i wyrabiamy ciasto. Możemy z miski przenieść ciasto na stolnicę. Wyrabiamy je ugniatając i rozciągając, bo ciasto musi być miękkie i elastyczne. Jeżeli jest za twarde - dodajemy wody, jeżeli za bardzo się klei – podsypujemy mąką. Z wyrobionego ciasta formujemy kulę, przykrywamy ją ściereczką i pozostawiamy do wyrośnięcia na ok 1 godz. Następnie dzielimy ciasto na kilka kawałków. Każdy z nich formujemy w wałek, obtaczamy w mące (jak na kopytka) i kroimy na ok. 1cm kawałeczki, tworząc kuciukai. Kuciukai kładziemy na obsypanej mąką blaszce i pieczemy w temp. 170-180 stopni przez ok. 15 min. Studzimy. Przygotowanie maku: Pozostały mak zalewamy wrzącą wodą i pozostawiamy na ok. 15 minut, by napęczniał. Następnie odsączamy (np. przez sito wyłożone gazą) i przekładamy do glinianej makutry. Ucieramy w niej mak – ręcznie, do miękkości. Do dużego naczynia przekładamy upieczone „kuciukai”, dodajemy do nich utarty mak, zalewamy przegotowaną wodą z 6 łyżkami cukru do smaku. Odstawiamy na moment, aż trochę zmiękną. Wówczas podajemy na stół.", "url": "https://pcpl.podlaskie.eu/pl/kacik-kgw/wigilijne-gotowanie---danie-12.html", "category": "podlaskie", "sub_category": "Gotowe dania i potrawy", "phrase": "Kuciukai"}