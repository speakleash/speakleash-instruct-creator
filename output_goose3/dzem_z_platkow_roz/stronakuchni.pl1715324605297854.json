{"meta_description": "Domowa konfitura z płatków róży to tradycyjny składnik pączków lub róż karnawałowych. Latem warto zrobić kilka słoików, aby zimą móc zrobić klasyczne słodkości na tłusty czwartek. Do zrobienia pysznej konfitury z płatków róży potrzeba tylko trzech składników. Zobacz prosty przepis na fenomenalną konfiturę z płatków róży do deserów.", "title": "Tradycyjna konfitura z płatków róży jak z receptury babci. Zobacz przepis na farsz idealny do pączków. Sukces tkwi w aromacie kwiatów", "content": "Tradycyjna konfitura z płatków róży to składnik wielu klasycznych deserów w kuchni polskiej. Domowa konfitura z płatków róży to tradycyjny składnik pączków lub róż karnawałowych. Latem warto zrobić kilka słoików, aby zimą móc zrobić klasyczne słodkości na tłusty czwartek. Do zrobienia pysznej konfitury z płatków róży potrzeba tylko trzech składników. Zobacz prosty przepis na fenomenalną konfiturę z płatków róży do deserów. Aby konfitura z płatków róży była pyszna i aromatyczna trzeba wybierać intensywnie pachnące gatunki róż. Ważne, aby kwiaty zbierać z miejsc bez opryskiwania środkami ochrony roślin. Zanim zaczniecie robić pachnącą konfiturę, płatki róży trzeba oczyścić. Przy pomocy nożyczek trzeba odciąć białą podstawę płatków, gdyż ta dodaje goryczy przetworom. Jeśli tego nie zrobicie, konfitura nie będzie idealnie słodka. Jeżeli nie lubicie dokładać sobie pracy, mamy dobrą wiadomość, biała część płatków nie jest trująca. Płatki róży trzeba ucierać w staroświeckiej makutrze, którą w domach miały nasze babcie. Jeśli takiej nie posiadacie, możecie wykorzystać duży moździerz. Zobacz przepis na domową konfiturę z płatków róży jak za dawnych lat. Domowa konfitura z płatków róży nie wymaga pasteryzowania, gdyż wysoka zawartość cukru odpowiednio je zakonserwuje. Trzeba przechowywać ją w chłodnym i ciemnym miejscu np.: lodówce, piwnicy lub spiżarni. Aby konfitura nie spleśniała, można odkazić pokrywkę do słoika alkoholem np.: nalewką różaną. Istnieje także alternatywny sposób przyrządzenia konfitury z płatków róży. Wystarczy przygotować syrop cukrowy z dodatkiem wody i soku z cytryny, a następnie wsypać do niego oczyszczone płatki róży. Całość należy smażyć przez kilka-kilkanaście minut, aż powstanie gładki dżem. Następnie trzeba odstawić konfiturę do wystudzenia i mieszać ją w międzyczasie. Domowa konfitura z płatków róży tradycyjnie wykorzystywana jest do nadziewania pączków na tłusty czwartek i do wypełniania róż karnawałowych. Można także smarować nią naleśniki lub podawać do omletów na słodko. Warto wiedzieć, że konfitura z płatków róży może być połączona z dżemem malinowym lub świeżymi owocami tworząc niebanalny sos do deserów np.: lodów, lub do ciasta czekoladowego.", "url": "https://stronakuchni.pl/tradycyjna-konfitura-z-platkow-rozy-jak-z-receptury-babci-zobacz-przepis-na-farsz-idealny-do-paczkow-sukces-tkwi-w-aromacie/ar/c17-17570549", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Dżem z płatków róż"}