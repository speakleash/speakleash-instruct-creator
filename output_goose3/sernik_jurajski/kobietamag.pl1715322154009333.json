{"meta_description": "Nie wiesz jakie ciasto przygotować na Wigilię? Zobacz ciekawe przepisy na pyszny świąteczny sernik z czekoladową polewą i nie tylko!", "title": "Świąteczny sernik z 54 żółtek lub ziemniaków", "content": "Podczas Wigilii i Bożego Narodzenia jednym z najczęściej pojawiających się ciast jest świąteczny sernik. Zwykle dekorowany jest warstwą czekolady z dodatkiem kandyzowanej skórki pomarańczy. W takim wydaniu smakuje wyśmienicie i idealnie pasuje do świątecznego menu. Okazuje się, że w różnych częściach Polski przygotowuje się go niego inaczej. Poznaj ciekawe przepisy i zainspiruj się do kulinarnych eksperymentów! Ciekawy przepis na serownik pochodzi z 1910 roku. Przepis został zapisany przez Antoniego Teslara, czyli kucharza hrabiów Potockich z Krzeszowic k. Krakowa. Według niego do stworzenia tego wyjątkowego ciasta na liście składników powinny pojawić się aż 3 kg sera. Do niego dodaje się ubite w cieple 54 żółtka z 75 dag cukru, a następnie dodać do nich ubitą pianę z 54 ubitych na sztywną pianę białek. Twaróg należy połączyć z masą jajeczną i dosypuje 28 dag mąki i wlewa 42 dag klarowanego masła. Serownik według Teslara charakteryzuje się także zawartością kandyzowanych skórek owocowych i rodzynek. Taką masę wlewa się na kruche ciasto i piecze 1,5 godziny. Sernik królewski jest zwykle dekorowany upieczoną pianką w kształcie fali. Co ciekawe – ten rodzaj ciasta nie zawiera masła, a olej. Do tego wyróżnia się na tyle innych aż 5 warstwami. Licząc od dołu najpierw mamy półkruche ciasto, kremową masę serową, czekoladową masę serową, a następnie piankę i rodzynki oraz wiórki kokosowe. Tradycyjnie wypiekany jest na Kaszubach. Według przepisu przeciśnięte przez praskę ziemniaki łączy się ze zmielonym wcześniej dwukrotnie twarogiem i utartym masłem z cukrem i żółtkami. Na koniec do masy dodaje się ubite na sztywną piankę białka jaja i piecze ok. 1,5 g w 175 stopniach. Sernik jurajski z kolei swój wyjątkowy smak zawdzięcza ramkom z wiśni, w których jest tradycyjnie wypiekany. To także dzięki nim ma swój charakterystyczny prostokątny kształt. Co jeszcze go wyróżnia? Otóż sernik jurajski przygotowywany jest z dwukrotnie mielonego twarogu, do którego dodaje się żółtka utarte z cukrem i masłem i sztywno ubitą pianę z białek. Taką masę umieszcza się na kruchym spodzie, a wierzch upieczonego ciasta pokrywa cienką warstwą galaretki. Tradycyjny świąteczny sernik to must have każdego wigilijnego stołu. Po sytym posiłku jest słodkim zwieńczeniem wieczerzy i idealnie pasuje do kawy czy herbaty. Mamy dla Was prosty przepis na sernik idealny na Święta: • Rozwałkowane ciasto ułóż na formie do pieczenia posmarowanej masłem i podsypanej lekko bułką tartą. • Gotową masę wlej na ciasto i wstaw do piekarnika na ok. 60 minut. • W garnku rozpuść tabliczkę czekolady ma maśle, dodaj mleko i kakao i dobrze wymieszaj aż stworzą gładką masę. • Po wyjęciu ciasta i ostudzeniu wylej na wierzch polewę z czekolady i dodaj kandyzowaną skórę pomarańczy. Na Święta możecie także wypróbować pyszny sernik nadziewany pierniczkami. Przepis znajdziecie tutaj:", "url": "https://kobietamag.pl/swiateczny-sernik-z-54-zoltek-lub-ziemniakow-niestandardowe-przepisy-na-pyszne-ciasto-z-roznych-stron-polski/", "category": "małopolskie", "sub_category": "Wyroby piekarnicze i cukiernicze", "phrase": "Sernik jurajski"}