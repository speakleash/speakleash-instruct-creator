{"meta_description": "Sernik śmietankowy - pyszny i prosty sernik na bazie sera z wiaderka i twarogu śmietankowego z dodatkiem kajmaku i orzeszków", "title": "Sernik śmietankowy", "content": "Sernik śmietankowy zrobiłam na trzecie urodziny Biszkopcika. Dacie wiarę, że ma już 3 lata! I do tego jest największym fanem sernika i kajmaku. Podobnie zresztą jak i Mały Monsieur, który niedawno świętował piąte urodziny, a w tym roku stuknie mu już sześć lat. Czas pędzi, ale są rzeczy, które pozostają niezmienione. Jak chociażby to, że cała moja rodzina kocha serniki. To jest to ciasto bez którego nie możemy żyć. Po prostu. A sernik śmietankowy zrobiłam na bazie twarogu śmietankowego i śmietankowego budyniu. Wyszedł znakomity! Udekorowałam go kajmakiem, by dzieci były w niebo wzięte. Po raz kolejny wykorzystałam patent z użyciem orzeszków ziemnych, które sprawiają, że zwykły kajmak staje się solonym kajmakiem, a sernik nabiera niesamowitego wyrazu. Cieszcie się nim tak jak i my! Do tego sernika wykorzystałam dwa bardzo popularne rodzaje serów: niskotłuszczowy twaróg z wiaderka oraz wysokotłuszczowy twaróg śmietankowy. Dzięki takiej mieszance sernik jest aksamitny, nie jest bardzo ciężki, jest po prostu w sam raz. O tym po jakie twarogi i sery warto sięgać, przeczytacie oczywiście w obszernym rozdziale w moim e-booku „Serniki – takie piękne, takie pyszne” [autopromocja]. • 200 g ciasteczek digestive lub innych mogą być nawet kruche ciastka bez cukru • 920 g twarogu z wiaderka o zawartości tłuszczu do 10% (tyle zostało po odsączeniu 1 kg twarogu na sicie) Twaróg z wiaderka odsączamy na sitku. Zostawiamy go na nim na10-15 minut. W międzyczasie w mwkalserze rozdrabniamy ciasteczka z orzeszkami i rozpuszczonym masłem. Tak przygotowany mokry piasek przekładamy na tortownicę wyłożoną papierem do pieczenia. Dociskamy do dna i robimy wyższy rant na brzegach. Wstawiamy na 10 minut do piekarnika nagrzanego do temperatury 200 stopni C z termoobiegiem. Także w malakserze miksujemy wszystkie składniki na masę serową. W zależności od pojemności dodajecie wszystkie składniki na raz lub zaczynacie od twarogu i dopiero potem dodajecie po jednym jajku, stopniowo cukier oraz budyń. Gotową masę serową przelewacie na podpieczony spód. Wstawiacie do piekarnika i pieczecie: • i następnie zmniejszacie temperaturę do 100 stopni C (z termoobiegiem) i pieczecie kolejnych 75 minut. Po zakończeniu pieczenia sernik jeszcze przez godzinę zostawiacie w piekarniku. Gdy temperatura w piecu spadnie do ok. 50-60 stopni C, możecie uchylić drzwiczki i dalej stopniowo studzicie sernik. Potem przekładacie go na blat, a gdy osiągnie temperaturę pokojową, wstawiacie go do lodówki na całą noc. Przed podaniem polewacie go kajmakiem, który trzeba podgrzać wraz z 2-3 łyżkami mleka, by stał się płynny. Brzegi posypujecie orzeszkami. Możecie podawać od razu lub poczekać, aż kajmak przestygnie i stanie się bardziej gęsty.", "url": "https://madameedith.com/przepis/sernik-smietankowy/", "category": "małopolskie", "sub_category": "Wyroby piekarnicze i cukiernicze", "phrase": "Sernik jurajski"}