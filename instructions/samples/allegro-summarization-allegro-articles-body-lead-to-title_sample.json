[
    {
        "instruct": "Przygotuj tytuł dla podanego artykułu.",
        "input": "W okresie wyższego ryzyka zachorowań warto sięgnąć po naturalne antybiotyki. To rośliny, w których składzie są związki likwidujące grzyby i bakterie. Nie tylko wzmacniają one układ odpornościowy, ale też nie powodują skutków ubocznych. Sprawdź, które powinny znaleźć się w domowej apteczce. Szałwia lekarska\nLecznicze działanie szałwii lekarskiej to zasługa olejku eterycznego. Związki, które wchodzą w jego skład, przyspieszają leczenie grypy. Ponadto łagodzą one dolegliwości towarzyszące zapaleniu gardła albo migdałków. Szałwia lekarska znajduje zastosowanie także w terapii zakażeń. Co ważne, olejku eterycznego z tego ziela nie wolno stosować doustnie. Zawiera on ketony, które mają szkodliwy wpływ na działanie układu nerwowego.\nNie zaobserwujemy negatywnych skutków ubocznych, jeśli będziemy wykorzystywać suszone liście szałwii lekarskiej. Musimy jednak spełnić jeden warunek – terapia nie może trwać zbyt długo. To ziele w postaci suszu nabędziemy na Allegro w cenie 3,60 zł za opakowanie o wadze 100 g (marka Ekoherba).\nOlejek z oregano\nOlejek z oregano wykazuje działanie przeciwgrzybicze, antybakteryjne i przeciwpasożytnicze. Właściwości te to efekt obecności w jego składzie dwóch substancji: karwakrolu i tymolu. Ten olejek eteryczny wykorzystujmy w przypadku zapalenia oskrzeli. Jeśli zastosujemy go zewnętrznie, pomoże nam uporać się z uciążliwym migrenowym bólem głowy. Olejek z tego ziela jest dostępny na Allegro w cenie od 14 zł za 20 ml.\nbox:offerCarousel\nŻurawina\nŻurawina wykazuje działanie antybakteryjne. To wynik obecności w jej składzie takich substancji, jak kwas hipurowy i proantocyjanidyny. Co ciekawe, uniemożliwia ona rozwój i namnażanie się nie tylko bakterii, ale i grzybów. Tym samym chroni przed zakażeniami o podłożu grzybiczym. Spożywanie żurawiny wspomaga leczenie infekcji, które zostały wywołane przez E. coli. Są to głównie choroby ze strony układu moczowego. Jest to też znakomity środek zapobiegający przeziębieniom, który obniża temperaturę ciała.\nZawiera witaminy (C, B1 i B2) oraz sole mineralne (wapń, fosfor, miedź i jod). Na Allegro znajdziemy suszoną żurawinę (do nabycia w cenie 5,85 zł za 250 g), jak również sok z owoców tej rośliny. Napój bez konserwantów wzbogacony o witaminę C nabędziemy w cenie 22,49 zł za butelkę o pojemności 1 litra.\nbox:offerCarousel\nOlejek cynamonowy\nbox:imagePins\nbox:pin\nOlejek eteryczny, który pozyskuje się z kory cynamonowej, działa antybakteryjnie i przeciwgrzybiczo. Poza tym ma on właściwości przeciwzapalne. Jeśli zastosujemy go zewnętrznie, pomoże złagodzić dolegliwości bólowe mięśni i stawów (działa rozgrzewająco). Olejek cynamonowy to jeden z najsilniejszych naturalnych antyseptyków. Jest pomocny w przypadku infekcji górnych dróg oddechowych, przeziębienia i kataru. Buteleczkę produktu o pojemności 10 ml kupimy na Allegro w cenie 12,49 zł.\nEksperci przestrzegają przed leczeniem antybiotykami takich schorzeń, jak przeziębienie i grypa. Drobnoustroje stają się bowiem odporne na leczenie farmakologiczne ze względu na nadużywanie tych preparatów. Warto zatem sięgać po naturalne remedia i wypróbowywać domowe sposoby na zwalczenie uciążliwych objawów.",
        "output": "Naturalne antybiotyki. 4 produkty, które wzmocnią odporność",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Zrób tytuł dla załączonego artykułu.",
        "input": "Wszystko, co nas otacza, jest materią. Lecz czym jest ta materia? W jaki sposób wykorzystujemy ją w naszych codziennych życiach? Marek Miodownik zabiera nas w fascynującą podróż po świecie materiałów, które spotykamy na co dzień – od betonowych ścian do rozpływającego się na języku kawałka czekolady. Mark Miodownik opisuje materię w sposób, który zmusza nas do obejrzenia otaczającej nas przestrzeni i wysnucia refleksji dotyczących przedmiotów codziennego użytku. Czym jest beton i jak właściwie działa? Jak powstaje czekolada i co sprawia, że jest tak pysznie uzależniająca? Co świadczy o sile miecza – materiał, z jakiego został wykonany, sposób jego przetworzenia czy może po prostu umiejętności posługującej się nim osoby?\nDla ciekawskich\n„W rzeczy samej. Osobliwe historie wspaniałych materiałów, które nadają kształt naszemu światu” to doskonała lektura dla każdego, kto czuje się ciekawski względem świata i chce poszerzyć swoją wiedzę i horyzonty. To doskonała opowieść o funkcjonowaniu świata, która pomoże nam zrozumieć wszystkie trybiki w maszynie naszej rzeczywistości. Po lekturze beton, stal, plastik, tkaniny i inne materiały nie będą miały przed czytelnikiem żadnych tajemnic.\nNadaj kształt swojej wyobraźni\nDotykając otaczających nas przedmiotów, rzadko zastanawiamy się nad ich pochodzeniem. Z czego są zrobione? Jakie mają właściwości? Co dokładnie sprawia, że zachowują się i wyglądają w taki, a nie inny sposób?\nMark Miodownik odpowiada na najbardziej dociekliwe pytania i prezentuje bardzo interesującą, oryginalną perspektywę patrzenia na świat. Czy z betonu może powstać tkanina? Czy materiał może imitować kawałek nieba? Dzięki tej książce nauczymy się patrzeć na otaczający nas świat zupełnie inaczej, dostrzegać szczegóły, które do tej pory pomijaliśmy, i doceniać materiały, z których tworzymy naszą codzienność.\nŚwieże spojrzenie na świat\nMark Miodownik to profesjonalista, specjalista od materiałoznawstwa, który pragnie przekazywać swoją wiedzę w przystępny, interesujący dla szerszego grona odbiorców sposób. „W rzeczy samej” to doskonała książka popularnonaukowa, która tłumaczy rzeczy, nad którymi być może się zastanawiamy, ale często nie mamy czasu, aby znaleźć odpowiedzi na nurtujące nas pytania. To niezwykle interesujący, ładnie wydany zbiór wiedzy, która opisana jest lekkim, prostym językiem, miejscami bardzo zabawnym. Autor zabiera czytelników w fascynującą podróż po niecodziennym świecie przedmiotów codziennego użytku.\nKsiążka dostępna jest także w wersji elektronicznejza ok. 32 zł.\nŹródło okładki: www.karakter.pl",
        "output": "„W rzeczy samej” Mark Miodownik – recenzja",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Zrób tytuł dla tego artykułu.",
        "input": "Piłka nożna to ulubiona dyscyplina Polaków i nasz sport narodowy. W swojej nowej książce kontrowersyjny dziennikarz ujawnia, że za kulisami „nogi” toczą się rozgrywki nie gorsze niż te na murawie. Krzysztof Stanowski to postać budząca kontrowersje. Przez jednych uwielbiany za szczerość i bezkompromisowość, przez innych szczerze nielubiany za stronniczość i tendencję do ubarwiania rzeczywistości. Nikt jednak nie może odmówić mu wiedzy i doświadczenia – wszak Stanowski pracuje jako dziennikarz sportowy od… trzynastego roku życia. Jego nowa książka Stan futbolu to próba znalezienia odpowiedzi na wiele ważnych pytań dotyczących piłki nożnej. Jak wyszło? Jest na pewno mocno i kontrowersyjnie, jak to u Stanowskiego.\nStan umysłu kibica (i gracza)\nKrzysztof Stanowski wie, jak wzbudzać emocje i przykuwać uwagę. Jego cotygodniowe felietony, publikowane na prowadzonym przez niego portalu Weszlo.com, mają już swoją wierną, wielotysięczną publikę. Nic więc dziwnego, że dziennikarz postanowił wykorzystać to oddanie i – jak sam szczerze przyznaje – napisać tę książkę „dla pieniędzy”. Stanowski nie poszedł jednak na łatwiznę, bo przecież mógł po prostu wydać w formie książkowej swoje wcześniejsze felietony. Zamiast tego autor serwuje je nam w wersji 2.0., rozszerzone, uzupełnione o nowe i ciekawe informacje i anegdoty. Dziennikarz wziął sobie za cel wyjaśnienie, jakimi prawami rządzi się dzisiaj polski futbol. Wyjaśnia i zdradza przy okazji czytelnikom wiele o tym, co dzieje się za kulisami (te rozgrywki są często dużo ciekawsze niż to, co dzieje się na boisku!). Zastanawia się też głośno nad wieloma spornymi punktami we współczesnej polskiej piłce nożnej.\nDlaczego, słowo klucz\nStanowski w Stanie futbolu nie boi się stawiać odważnych tez, ale chętnie też pyta. Właściwie każdy kolejny rozdział rozpoczyna się od słowa „dlaczego”. Dziennikarz pyta więc, czemu to właśnie Zbigniew Boniek jest najlepszym polskim piłkarzem w historii, dlaczego reprezentacja pod wodzą trenera Franciszka Smudy musiała przegrać mistrzostwa Euro 2012 i czemu większość piłkarzy naszej reprezentacji w dekadę po zakończeniu sportowej kariery całkiem bankrutuje, tracąc zgromadzoną przez lata gry na murawie (często naprawdę imponującą) fortunę. Stan… szybko sobie sam na te pytania odpowiada, przytaczając mnóstwo zabawnych i zaskakujących ciekawostek, anegdot i informacji, które nie są dostępne dla zwykłych śmiertelników.\n„Tabloid Sportowy”\nKsiążka Stan futbolu już w kilka dni po premierze zdążyła narobić sporo zamieszania. I to nie tylko z winy autora, który od lat uchodzi za jedną z najbardziej kontrowersyjnych postaci polskiego dziennikarstwa sportowego, ale również z powodu mocnych i odważnych historii, jakie Stanowski zawarł w swoim tomie.\nChoć dziennikarz swoją karierę na długie lata związał z prestiżowym Przeglądem Sportowym (to właśnie do tej redakcji w 8. klasie podstawówki wysłał swój pierwszy tekst i, o dziwo, został przyjęty), kierując nawet jego działem o piłce nożnej, to trudno oprzeć się wrażeniu, że wiele z przytaczanych przez niego historii i anegdot dużo bardziej niż w tym periodyku pasowałaby do… Super Expressu albo Faktu. Stanowski nie unika bowiem personalnych wycieczek (od lat w świecie futbolu tajemnicą poliszynela jest choćby jego konflikt z Cezarym Kucharskim, menedżerem m.in. Roberta Lewandowskiego, któremu mocno się w tej książce dostaje), i obawiam się, że za to, co napisał w Stanie futbolu, mogą posypać się przeciwko niemu pozwy o zniesławienie. Ale cóż, czego nie robi się dla prawdy?\nNowa książka Krzysztofa Stanowskiego to mocna lektura i pozycja obowiązkowa dla każdego fana piłki nożnej. Choć tom liczy ponad 400 stron, to czyta się go szybko i nie sposób oderwać się od tej lektury. To za sprawą nie tylko interesującej tematyki, ale również charakterystycznego, pełnego cierpkiego humoru stylu, w jakim pisze autor. Choć momentami Stan… ociera się formą o tabloidowe artykuły poszukujące taniej sensacji, to w większości jest kawałem porządnej, eksperckiej literatury, napisanej przez kogoś, kto naprawdę wie, o czym mówi.\nŹródło okładki: www.czerwoneiczarne.pl",
        "output": "„Stan futbolu” Krzysztof Stanowski – recenzja",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]