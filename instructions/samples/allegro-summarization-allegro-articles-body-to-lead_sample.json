[
    {
        "instruct": "Zrób wstęp dla podanego artykułu.",
        "input": "Praca w biurze bywa męcząca – nie ulega to żadnej wątpliwości. Godziny spędzone przy biurku ze wzrokiem wbitym w ekran komputera wykańczają dużo bardziej, niż mogłoby się wydawać. Nie ma zatem sensu jeszcze bardziej tej pracy utrudniać. Jest kilka urządzeń i gadżetów, które przydadzą się w każdym biurze.\nProjektor\nUmawiasz się na spotkanie z klientem, aby zaprezentować mu najnowszy projekt. Jednak zamiast jednej osoby przyjeżdża cała delegacja. Jak pokażesz swoje pomysły na małym ekranie komputera? Projektor to niezbędny element w każdym biurze. Może nie będzie wykorzystywany przez cały czas, ale okaże się bezcenny w wielu sytuacjach. Nie ma sensu inwestować w modele Full HD, bo przecież nie zamierzamy tworzyć kina domowego. Nawet prosty projektor sprawdzi się doskonale. Wcale nie trzeba wydawać majątku. Najważniejsza jest jasność, najlepiej w okolicach 2000 ANSI lumenów.\nDysk sieciowy\nPrzesyłanie dużych plików w wiadomościach e-mail lub zgrywanie ich na dyski zewnętrzne nie ma sensu. Nie tylko nie będzie to zbyt skuteczne, ale też zmarnuje nam mnóstwo czasu. Można posługiwać się chmurą, ale lepiej być zabezpieczonym i stworzyć w biurze własną chmurę. Do tego przydadzą się dyski sieciowe. Na potrzeby małego biura w zupełności wystarczą 3 TB przestrzeni. Jeśli będziemy usuwać stare pliki, to taki dysk posłuży nam bardzo długo. Dysk sieciowy można kupić już w cenie kilkuset złotych.\nDrukarka sieciowa\nDrukarka, a właściwie to urządzenie wielofunkcyjne, to rzecz w biurze absolutnie podstawowa. Jeśli dopiero kompletujemy sprzęt w miejscu pracy, to nie ma sensu kupować tradycyjnych modeli. Do małego biura, w którym będzie pracować kilka osób, najlepsze będzie urządzenie z łącznością bezprzewodową WiFi. Każdy będzie mógł swobodnie drukować i skanować dokumenty, a jednocześnie konfiguracja nie będzie zbyt skomplikowana. W większych biurach konieczne będzie stworzenie całej sieci komputerowej i kupno dedykowanego urządzenia wielofunkcyjnego.\nPodgrzewacz do kubka\nWiadomo, że poranek bez kawy dla wielu osób może być trudnym przeżyciem. Niestety w biurach, w ferworze pracy, często zapominamy o napoju i po czasie staje się zimny i niesmaczny. Dlatego warto zainteresować się bardzo prostym gadżetem, który może nas uchronić przed zimną kawą. Mowa o podgrzewaczu kubka. Niewielki gadżet podłączamy do portu USB w komputerze, a następnie stawiamy na nim kubek lub szklankę. Akcesorium zadba o odpowiednią temperaturę czy to kawy, czy też herbaty. Ceny zaczynają się od kilku złotych, a kończą na kilkudziesięciu.\nOrganizer kabli\nKomputer, projektor, drukarka sieciowa, głośniki, klawiatura, myszka i wszystkie inne sprzęty – najczęściej łączymy je kablami. Zapanowanie nad wszystkimi przewodami bywa bardzo trudne. A czasami musimy coś odłączyć lub podłączyć. W zapanowaniu nad tym bałaganem pomogą nam niezwykle poste, a przy tym tanie gadżety, tzw. organizery kabli. To niewielkie, kolorowe akcesoria, które trzymają nasze kable na miejscu. W ten sposób łatwiej zorientujemy się w przewodach, a na dodatek zapobiegamy ich plątaniu. No i kable nie będą spadać za biurko. Każdy taki organizer na jeden przewód kosztuje zaledwie 1-5 zł, więc nie wykosztujemy się znacząco, a może nam to bardzo ułatwić pracę.\nPracę w biurze mogą nam ułatwić nie tylko odpowiednie urządzenia elektroniczne za kilkaset lub nawet kilka tysięcy złotych, ale też proste akcesoria za kilka złotych. Warto raz wydać niewielką kwotę, aby uprzyjemnić sobie pracę.",
        "output": "Coraz więcej ludzi pracuje w biurach. Wiele osób stara się także otworzyć własne firmy i muszą zorganizować miejsce pracy dla swoich pracowników. W jednym i drugim przypadku warto zainwestować lub namówić pracodawcę na kupno kilku gadżetów, które są w stanie znacząco ułatwić pracę w biurze.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Przygotuj wstęp dla poniższego artykułu.",
        "input": "Nie musimy sięgać po twórczość Skandynawów, by poczytać o zwykłych ludziach i problemach, które nie są odrealnione. Marta Zaborowska w kryminale „Gwiazdozbiór” rozwiązuje sprawę seryjnego mordercy dzieci, ale nie skupia się jedynie na zbrodniach. Dużo w jej najnowszej książce wątków obyczajowych, nie mniej wciągających niż prowadzone przez główną bohaterkę dochodzenie.\nSeryjny morderca w akcji\n„Gwiazdozbiór” to trzeci tom kryminalnego cyklu z policyjną detektyw Julią Krawiec w roli głównej. Ta historia zaczyna się w chwili znalezienia zwłok dziewięcioletniego chłopca. Niestety, to nie jest pojedynczy przypadek morderstwa, a początek serii. Po chłopcu zginęła dziewczynka w podobnym wieku. Kto będzie następny? Kto i dlaczego morduje niewinne dzieci? Dobór ofiar z pewnością nie jest przypadkowy. Ofiary uczęszczały do tej samej szkoły. Były wybitnie uzdolnione. On grał na instrumencie, na nią przyjemnie było patrzeć, gdy artystycznie pląsała z szarfą. Sprawą morderstwa zajmuje się policyjna detektyw, Julia Krawiec. Kobieta nie ma zbyt wiele czasu. Wie, że gdzieś prawdopodobnie leży trzecia ofiara, i nic nie wskazuje na to, by morderca miał zamiar zrezygnować z chorej misji, jaką wciela w życie. W ręce detektyw wpadają rysunki, na widok których przechodzą ją dreszcze.\nNie tylko śledztwo\nŚledztwo się toczy, ale nie tylko na nim skupia się uwaga czytelników i bohaterów. Autorka zadbała o bogate życie osobiste tych ostatnich, dostarczając przy tym wiele emocji tym pierwszym. Wiele dowiadujemy się na temat prywatnych spraw Julii, która na głowie ma nie tylko mordercę. Matka hipochondryczka, widmo utraty ukochanej córeczki dzięki „uprzejmości” eksmęża oraz ciąża, o której nie ma odwagi powiedzieć swojemu obecnemu partnerowi, nie pomagają w odreagowaniu stresów dopadających ją w pracy. W toku śledztwa poznamy także innych bohaterów, którzy dla fabuły są niezwykle ważni, a ich losy nie pozostaną czytelnikowi obojętne.\nMrok, niepokój i zło\nMarta Zaborowska ma oko do celnych charakterystyk. Jej bohaterowie to często ludzie w trudnej sytuacji, którzy radzą sobie jak mogą. Jedni próbują wiązać koniec z końcem, reperując lumpeksowe ciuchy, inni sprzedają narkotyki lub własne ciało. To ludzie doświadczeni przez los, często samotni, niemogący liczyć na wsparcie innych. Niewiele w „Gwiazdozbiorze” mieści się uśmiechniętych postaci (dlatego tak mocno zapada w pamięć roztrzepana, zwariowana Michalina – dobrze, że autorka zdecydowała się na wprowadzenie dla równowagi takiej wywołującej uśmiech bohaterki) i scen dających nadzieję. Choć autorka nie epatuje przemocą, opisana przez nią historia pełna jest mroku, niepokoju i zła.\nWielowątkowy „Gwiazdozbiór” Marty Zaborowskiej to udane połączenie kryminału z powieścią obyczajową. Historia toczy się dość wolno, ale nie jest nudno (mnie znużył jeden wątek, ale nie dlatego, że był słaby, tylko dlatego, że irytuje mnie pewien typ ludzi). Finał zaskakuje. I to nie tylko ten kryminalny.Krótko mówiąc, warto zwrócić uwagę na nazwisko Marty Zaborowskiej, gdy poszukuje się dobrej powieści kryminalno-obyczajowej. Za niecałe 23 złote możecie kupić „Gwiazdozbiór” w wersji elektronicznej (formaty EPUB i MOBI).\nŹródło okładki: www.czarnaowca.pl",
        "output": "Powieści kryminalne coraz silniej łączą się z obyczajowymi. Pisarze wykorzystują konwencję kryminału do tego, by wydobyć na światło dzienne drzemiące w nas złe instynkty i cechy, by pokazać, jak wiele paskudnych wydarzeń może być (jest!) wplecionych w naszą codzienność. Być może hasło „diagnoza społeczna” brzmi odstraszająco, ale coraz częściej kryminały tym właśnie są.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Przygotuj wstęp dla tego artykułu.",
        "input": "Jesienne stylizacja kojarzą się nam z nasyconymi, ciepłymi barwami, uzupełnionymi naturalnymi kolorami. Beże, brązy, butelkowa zieleń, bordo – to wszystko pięknie ze sobą współgra i tworzy stylizacje, które doskonale podkreślają jesienną aurę. Jednak warto ożywić strój za pomocą jeszcze wyrazistszych barw – dlatego proponujemy, abyś tej jesieni postawiła na czerwień! \nCzerwień to kolor miłości, ale gorące uczucie to nie jedyne skojarzeie z tą barwą. To także kolorystyczny odpowiednik siły i pewności siebie – ubierając się na czerwono masz pewność, że nie przejdziesz niezauważona!\nWszystko na czerwoną kartę\nJesteś fanką total looków? Doskonale – to oznacza, że nie boisz się eksperymentować z modą i wyróżniać się z tłumu. Odważ się zatem na red total look – uwagę masz gwarantowaną! Wybierz szerokie, czerwone spodnie z lejącego materiału i połącz je z bawełnianą, równie ognistą koszulą. Jeśli wybierzesz spodnie o rozszerzających się nogawkach – dobierz do nich czerwone szpilki, a twoje nogi będą sięgać nieba! Postaw na kontrastujące dodatki i ciesz się uwagą, którą wzbudzisz!\nChcesz ubrać się na czerwono, ale wolisz złagodzić stylizację? Wybierz dopasowane, czerwone spodnie. Podwiń ich nogawki, a na stopy załóż modne buty w stylu lorda. Na górę załóż cienki, czarny golf, a na ramiona zarzuć lekki, koniecznie czerwony płaszcz – świetnie będzie wyglądał model w stylu militarnym, z pagonami i dużymi, ozdobnymi guzikami.\nbox:offerCarousel\nbox:offerCarousel\nbox:offerCarousel\nbox:offerCarousel\nCzerwień w roli głównej\nCzerwień wygląda świetnie noszona jako total look, ale równie dobrze wygląda solo. Wybierz jeden element, który będzie kluczem twojej stylizacji. Lubisz luźny styl? Wybierz jasne jeansy w stylu boyfriend lub mom jeans. Połącz je z prostym T-shirtem, np. szarym lub białym. Na nogi załóż buty w stylu sportowym, np. białe Reebok Classic. Do tego czerwona marynarka – stylizacja niby prosta, ale jakże elektryzująca! Jeśli do tego postawisz na delikatnie wytuszowane rzęsy i ogniste usta będziesz wyglądać jak gwiazda!\nA może czerwona spódnica? Wzorując się na fashionistkach i zdjęciach stylizacji z fashion weeków postaw na czerwoną, lakierowaną spódnicę, czarną koszulę albo golf i… białe botki. Tak, białe buty wracają do łask – a w połączeniu z czerwienią wyglądają świetnie. Do takiej stylizacji dobierz niewielką torebkę-kuferek i duże, czarne okulary przeciwsłoneczne.\nbox:offerCarousel\nbox:offerCarousel\nbox:offerCarousel\nbox:offerCarousel\nbox:offerCarousel\nCzerwona sukienka to z kolei element garderoby, który każda z nas powinna mieć w swojej szafie! Jest ponadczasowa, uniwersalna i pasuje każdej z nas. Dobrym pomysłem na jesienną stylizacje będzie połączenie dzianinowej, podkreślającej kształty sukienki i szarych dodatków. Wybierz szare oficerki za kolano, luźny kardigan i delikatną biżuterię. A gdy zrobi się chłodniej? Czerwona sukienka, wełniany, beżowy płaszcz, kobiece kozaki za kolano i fryzura z lekkich fal – to doskonały wybór na jesień!\nZ czym łączyć czerwień jesienią?\nCzerwony doskonale wygląda z wieloma barwami. Gdy słońce świeci, a temperatura pozwala na cieszenie się ciepłymi promieniami słońca, śmiało łącz czerwień z bielą, różem i pomarańczowym. Takie połączenia podkreślą wakacyjną opaleniznę i przedłużą wspomnienie o lecie.\nGdy zrobi się chłodniej do czerwieni dobierz odcienie bordo, głębokiego fioletu, a także beże i brązy. Dobrze będzie wyglądał także ciemny granat i czerń. Czerwień świetnie wygląda w połączeniu z naturalnymi kolorami na miękkich, grubych tkaninach. \nCzerwień to doskonały wybór na jesień, ponieważ idealnie podkreśla złociste kolory, zarówno liści, jak i coraz niżej wznoszącego się słońca. Postaw na total look lub baw się czerwonymi dodatkami – i nie bój się wyróżnić!\nZobacz również: Sukienka w kwiaty na jesień",
        "output": "Czy szykuje się piękna, złota jesień? W twojej garderobie na pewno! Zainspiruj swoje stylizacje kolorem jesiennych, spadających liści i powitaj gorącą czerwień.",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]