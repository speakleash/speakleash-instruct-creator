[
    {
        "instruct": "Stwórz tytuł dla podanego artykułu.",
        "input": "Bardzo wielu producentów wypuściło do sprzedaży smartfony, które można teraz kupić za mniej niż 1200 zł. Przyjrzeliśmy się wydanym w ostatnim czasie ośmiu modelom, których zakup warto rozważyć. Huawei P20 Lite\nProcesor: 8-rdzeniowy HiSilicon Kirin 659 (4 x 2,36 GHz i 4 x 1,7 GHz);\nPamięć: 64 GB pamięci na dane oraz 4 GB RAM;\nEkran: 5,84”, 2280 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 16/2 Mpix (tył) oraz 16 Mpix (przód);\nCiekawe funkcje i dodatki: wersja Dual SIM, slot na karty microSD, czytnik linii papilarnych, port USB-C;\nSystem: Android 8.0 Oreo.\nbox:offerCarousel\nJedną z lepszych propozycji z tego segmentu cenowego jest telefon chińskiej firmy. Huawei P20 Lite ma spory, wydłużony w pionie ekran oraz podwójny główny aparat. W obudowie nie zabrakło też portu USB-C, a akumulator wspiera szybkie ładowanie.\nSamsung Galaxy A6 Plus (2018)\nProcesor: 8-rdzeniowy Qualcomm Snapdragon 450 (8 x 1,8 GHz);\nPamięć: 64 lub 32 GB pamięci na dane oraz 4 lub 3 GB RAM;\nEkran: 6”, 2220 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 16/5 Mpix (tył) oraz 24 Mpix (przód);\nCiekawe funkcje i dodatki: wersja Dual SIM, slot na karty microSD, czytnik linii papilarnych;\nSystem: Android 8.0 Oreo.\nbox:offerCarousel\nBardzo dobry telefon za niewielkie pieniądze oferuje również Samsung. Model oznaczony Galaxy A6 Plus z 2018 roku ma spory, 6-calowy wyświetlacz o proporcjach 18,5:9. Na uwagę zasługują oba aparaty fotograficzne robiące zdjęcia w bardzo wysokiej rozdzielczości. Jeśli budżet na to pozwoli, warto zdecydować się na wariant z 4 GB RAM.\nHonor 7X\nProcesor: 8-rdzeniowy HiSilicon Kirin 659 (4 x 2,36 GHz i 4 x 1,7, GHz);\nPamięć: 64 lub 32 GB pamięci na dane oraz 4 lub 3 GB RAM;\nEkran: 5,93”, 2160 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 16/2 Mpix (tył) oraz 8 Mpix (przód);\nCiekawe funkcje i dodatki: Dual SIM, slot na karty microSD, czytnik linii papilarnych;\nSystem: Android 8.0 Oreo.\nbox:offerCarousel\nCałkiem niezły i niedrogi telefon pojawił się też w ofercie marki Honor. Model Honor 7X o niemal 6-calowym ekranie i bardzo charakterystycznym wyglądzie trafił do sprzedaży pod koniec minionego roku, ale ma porządne jak na tę cenę parametry. Dostał też aktualizację do nowej wersji systemu Android.\nXiaomi Mi Max 3\nProcesor: 8-rdzeniowy Qualcomm Snapdragon 636 (8 x 1,8 GHz);\nPamięć: 64 lub 128 GB pamięci na dane oraz x lub x GB RAM;\nEkran: 6,9”, 2160 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 12/5 Mpix (tył) oraz 8 Mpix (przód);\nCiekawe funkcje i dodatki: wersja Dual SIM, slot na karty microSD, czytnik linii papilarnych;\nSystem: Android 8.0 Oreo.\nbox:offerCarousel\nPod względem gabarytów to istne monstrum, ale dzięki temu multimedia na jego 6,9-calowym ekranie wyglądają wprost fenomenalnie. Xiaomi Mi Max 3 to urządzenie wydane kilka miesięcy temu, które ucieszy osoby szukające telefonu o sporej pojemności. Występuje w wersji ze 128 GB pamięci na system i dane. Ma też bardzo pojemny akumulator wspierający szybkie ładowanie.\nNokia 6.1\nProcesor: 8-rdzeniowy Qualcomm Snapdragon 630 (8 x 2,2 GHz);\nPamięć: 64 lub 32 GB pamięci na dane oraz 4 lub 3 GB RAM;\nEkran: 5,5”, 1920 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 16 Mpix (tył) oraz 8 Mpix (przód);\nCiekawe funkcje i dodatki: Dual SIM, slot na karty microSD, czytnik linii papilarnych, port USB-C;\nSystem: Android 8.1 Oreo.\nbox:offerCarousel\nTegoroczny telefon Nokii z nieco wyższej półki to również bardzo rozsądna propozycja. Na uwagę zasługuje aparat fotograficzny z optyką Zeissa oraz port USB-C wspierający szybkie ładowanie. Nokia 6.1 jest przy tym bardzo elegancko wykończona.\nMotorola Moto Z2 Play\nProcesor: 8-rdzeniowy Qualcomm Snapdragon 626 (8 x 2,2 GHz);\nPamięć: 64 lub 32 GB pamięci na dane oraz 4 lub 3 GB RAM;\nEkran: 5,5”, 1920 na 1080 pikseli;\nModuły łączności: 4G (LTE), Wi-Fi, Bluetooth;\nAparaty: 12 Mpix (tył) oraz 5 Mpix (przód);\nCiekawe funkcje i dodatki: wersja Dual SIM, slot na karty microSD, czytnik linii papilarnych, port USB-C, obsługa modułów;\nSystem: Android 7.1.1 Nougat.\nbox:offerCarousel\nKolejny smartfon w zestawieniu z ekranem o przekątnej 5,5-cala to urządzenie marki Motorola. Telefon debiutował w 2017, dzięki czemu dzisiaj można go nabyć za mniej niż 1200 zł. Jest jednym z niewielu smartfonów, które obsługują w porcie USB-C standard przesyłu danych USB 3.0. Motorola Moto Z2 Play obsługuje dodatkowe moduły, które mogą zwiększyć jego możliwości.\nHTC U Ultra\nProcesor: 4-rdzeniowy Qualcomm Snapdragon 821 (2 x 2,15 GHz i 2 x 1,6 GHz);\nPamięć: 128 lub 64 GB pamięci na dane oraz 4 GB RAM;\nEkran: 5,7”, 2560 na 1440 pikseli;\nModuły łączności: 4G (LTE), Wi-Fi, Bluetooth;\nAparaty: 12 Mpix (tył) oraz 16 Mpix (przód);\nCiekawe funkcje i dodatki: Dual SIM, slot na karty microSD, czytnik linii papilarnych, port USB-C, szafirowe szkło w wersji ze 128 GB pamięci, dodatkowy ekran (2”, 1040 na 160 pikseli);\nSystem: Android 8.0 Oreo.\nbox:offerCarousel\nCiekawą propozycją w tej półce cenowej jest również wydany w 2017 roku topowy telefon marki HTC. HTC U Ultra ma świetne podzespoły i otrzymał aktualizację do nowej wersji systemu. Zdecydowanie warto poszukać modelu ze 128 GB pamięci wewnętrznej, ponieważ jego wyświetlacz chroni szafirowe szkło. W wersji z 64 GB pamięci zastosowano szkło Gorilla Glass 5. Jego cechą szczególną jest dodatkowy wyświetlacz nad ekranem na dodatkowe powiadomienia.\niPhone 6s\nProcesor: 2-rdzeniowy Apple A9 (2 x 1,8 GHz);\nPamięć: 32 GB lub 128 GB pamięci na dane oraz 2 GB RAM;\nEkran: 4,7”, 1334 na 750 pikseli;\nModuły łączności: 4G (LTE), Wi-Fi, Bluetooth;\nAparaty: 12 Mpix (tył) oraz 5 Mpix (przód);\nCiekawe funkcje i dodatki: czytnik linii papilarnych;\nSystem: iOS 11.\nbox:offerCarousel\nW tym przedziale cenowym można znaleźć również sprzęt marki Apple. Co prawda iPhone 6s ma już trzy lata, a pod względem suchej specyfikacji nie wyróżnia się na tle konkurencji z Androidem, ale dzięki systemowi iOS oraz optymalizacji oprogramowania jest świetnym uzupełnieniem dla komputera Mac.",
        "output": "Smartfon do 1200 zł – III kwartał 2018",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz tytuł dla podanego artykułu.",
        "input": "Sesja egzaminacyjna to pracowity okres roku akademickiego. Powtarzanie materiału i nauka wymagają czasu i dużego poświęcenia. Pamiętaj, że wiedza to pierwszorzędna kwestia, jednak na egzamin warto stawić się również w odpowiednim stroju. Nie sposób zaprzeczyć, że większość ludzi to wzrokowcy. Wrażenie wizualne, jakie odniesie wykładowca, może więc pomóc ci przejść przez sesję bez dodatkowego stresu. Dobrze dobrany, skromny i elegancki strój, jest wyrazem szacunku i ogłady.\nJak się ubrać na egzamin? Podstawowe zasady\nStrój studentki nie powinien wpływać na ocenę uzyskaną z egzaminu. Warto jednak przyłożyć się do jego skomponowania, by wywrzeć pozytywne pierwsze wrażenie. Należy ubrać się adekwatnie do okoliczności oraz miejsca, jakim jest uczelnia. Preferowany jest strój klasyczny, elegancki, utrzymany w stonowanych barwach. Czerń, biel, granat i szarości okażą się najlepsze. Jednocześnie zadbaj o swoją wygodę, aby krój nie ograniczał twoich ruchów i nie powodował dodatkowego dyskomfortu w tej stresującej sytuacji.\nJeśli zdecydujesz się na sukienkę lub spódnicę, koniecznie upewnij się, czy nie jest zbyt krótka. Konserwatywni egzaminatorzy mogą poczuć się urażeni zbyt śmiałym ubiorem. Jeśli przychodzisz w obuwiu zimowym, weź ze sobą parę czółenek lub balerin na zmianę. Poniżej znajdziesz trzy przykłady stylizacji idealnych na egzamin. \nSukienka – doskonały strój na egzamin\nMówi się, że sukienka to niemal cała stylizacja. Takie proste i pewne wybory świetnie sprawdzają się w pełnym wyzwań sesyjnym czasie. Postaw na klasyczny krój małej czarnej. Odpowiednia będzie długość do kolan. Pamiętaj, że strój formalny wymaga zakrytych ramion. Zarzuć na nie marynarkę lub sweterek, aby dopełnić całości. Na nogi załóż cieliste rajstopy oraz buty na niezbyt wysokim obcasie. Możesz też dodać nieco blasku swojej twarzy przy pomocy delikatnej biżuterii. Włosy zepnij w ścisły kok i wykonaj naturalny makijaż. \nSpódnica na egzamin – jak się ubrać?\nSpódnica to również trafiony pomysł na stylizację uczelnianą. Wybieraj spośród prostych, ołówkowych i rozkloszowanych fasonów, biorąc pod uwagę kształt swojej figury. Stroń od zbyt ozdobnych, skomplikowanych aplikacji oraz sprawdź długość spódnicy – także podczas siadania. Niektóre z nich mogą wyraźne podciągnąć się w górę, gdy będziesz zajmowała swoje miejsce. Do tego dobierz białą koszulę, a całość będzie prezentować się schludnie i świeżo. Pamiętaj o zapięciu wszystkich guzików, bo zbyt głęboki dekolt nie zostanie dobrze odebrany. Zegarek ze srebrną lub złotą bransoletą sprawdzi się w roli biżuterii. Gładka fryzura i baleriny sprawią, że będziesz wyglądać idealnie od stóp do głów! \nSpodnie – jak skomponować strój na egzamin?\nNie każda kobieta lubi sukienki albo spódnice. Na szczęście eleganckie spodnie to również odpowiedni wybór na egzamin. Sprawdzą się świetnie szczególnie zimą. Wybierz prosty fason z nogawkami prasowanymi w kant. Możesz pokusić się o stworzenie damskiego garnituru, dobierając marynarkę w identycznym kolorze. To bardzo modny i stylowy strój! Na górę załóż koszulę z kołnierzykiem – biała lub błękitna będzie w sam raz! Wybierz pasek z niezbyt ozdobną sprzączką oraz delikatną biżuterię: kolczyki i bransoletkę. Do tego zestawienia świetnie sprawdzą się buty na obcasie lub oksfordki w męskim stylu. Ten look doda ci pewności siebie! \nEgzaminy na studiach to niemałe wyzwanie! Zwykle w krótkim czasie musimy podejść do bardzo wielu sprawdzianów. Prócz skrupulatnego przygotowania merytorycznego, pamiętaj o odpowiednim wyglądzie. W stosownym stroju poczujesz się dobrze i okażesz szacunek prowadzącym. Powodzenia!",
        "output": "Jak się ubrać na egzamin?",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    },
    {
        "instruct": "Stwórz tytuł dla podanego artykułu.",
        "input": "Sposobów na osiągnięcie wymarzonej sylwetki jest wiele. Niektórzy ograniczają się do „diety cud”, która często kończy się efektem jo-jo. Jednak sama dieta nie wystarczy. Jedną z najpopularniejszych i sprawdzonych metod jest trening cardio, przez wielu nielubiany, ponieważ trzeba na niego poświęcić wiele czasu. Lecz ci, którzy go raz spróbowali, wiedzą, że wraz ze wzrostem wydolności może sprawiać ogromną przyjemność. W dodatku ćwiczenia o charakterze cardio możemy wykonywać w domu. Jakie są najpopularniejsze akcesoria wykorzystywane w tej formie treningu? Osoby, które nigdy nie miały możliwości przekonać się, czym jest trening cardio, podchodzą do niego z wielkim dystansem. Dlaczego? Niektórym kojarzy się z katorżniczą pracą, po której brakuje sił, aby ustać na własnych nogach. Jest to jednak sformułowanie dalekie od prawdy. Trening cardio ma dwie cechy charakterystyczne. Pierwszą jest czas – aby trening mógł przynieść względne korzyści, nie powinien być krótszy niż 30 minut. Druga cecha to umiarkowana intensywność treningu. Tempo ćwiczeń powinno być takie, przy którym tętno utrzymuje się w granicach 130–140 uderzeń na minutę.\nRower stacjonarny\nJeżeli kogoś nie pociąga pokonywanie długich tras w ciemną, deszczową pogodę, to rower stacjonarny stanowi doskonały zamiennik. Bez wychodzenia z domu możemy odbyć równie wydajny trening jak na klasycznym jednośladzie. Rower elektryczny wpływa korzystnie na układ krążenia oraz zwiększa siłę i elastyczność mięśni. Regularny trening doskonale rzeźbi mięśnie nóg oraz pośladki, co z pewnością ucieszy panie. Każdy model roweru pozwala na regulację obciążeń. W starszych modelach robi się to ręcznie, nowoczesne zaś mają komputer, który pozwala na dostosowanie obciążeń, monitorowanie przebiegu treningu oraz wybór jeden z kilku modeli trenowania.\nBieżnia elektryczna\nPodobnie jak rower, bieżniapozwala ćwiczyć w komfortowych warunkach, nie martwiąc się o temperaturę czy opady deszczu lub śniegu. Znajdujący się na niej antypoślizgowy pas zapewnia przede wszystkim równą nawierzchnię oraz amortyzację. Dzięki temu zmniejszamy do minimum ryzyko urazu stawów lub wywrócenia się. Wmontowany komputer pozwala w pełni kontrolować trening. Możemy regulować prędkość biegu oraz kąt nachylenia, co dodatkowo urozmaica sposób ćwiczeń. Poza podstawowymi funkcjami, które dostępne są w każdym modelu, komputery mogą posiadać bardzo rozbudowany system treningowy. W warunkach domowych szczególnie ważna jest opcja składania bieżni. Możemy schować ją do szafy lub pod łóżko.\nOrbitrek eliptyczny\nOrbitrekto funkcjonalne urządzenie, łączące zalety wielu innych maszyn treningowych – roweru, steppera, bieżni. W trakcie ćwiczeń nasze ramiona oraz nogi są z nim w stałym kontakcie, poruszając się ruchem kołowym. Sprawia to, że stawy są o wiele mniej podatne na kontuzje, niż w przypadku innych ćwiczeń. Trening na orbitreku angażuje praktycznie całe ciało, począwszy od nóg, przez pośladki i brzuch, a kończąc na ramionach. Z tego powodu jest on najczęściej wykorzystywanym przyrządem przez kobiety. Obsługa orbitreka jest dość intuicyjna. Z pewnością już po kilku ruchach złapiemy odpowiedni rytm ćwiczeń. Urządzenie ma funkcję regulacji oporu, dzięki czemu trening może być w pełni dostosowany do indywidualnych potrzeb. Elektroniczny wyświetlacz wskazuje podstawowe parametry, tj. czas treningu, ilość spalonych kalorii, prędkość oraz puls.\nRzadziej używane, choć równie skuteczne sąergometr wioślarski oraz stepper. Pierwszy był jednym z najpopularniejszych urządzeń do treningu cardio i powoli wraca do łask, szczególnie wśród panów. Stepper to idealne rozwiązanie dla pań, które oprócz poprawy wydolności chcą wymodelować nogi oraz pośladki. Ogromnym atutem steppera są jego gabaryty. Urządzenie bez problemu może być przechowywane w warunkach domowych.",
        "output": "Akcesoria do treningu cardio",
        "source_name": "allegro-summarization-allegro-articles",
        "source_url": "https://huggingface.co/datasets/allegro/summarization-allegro-articles/",
        "source_description": "Instrukcje powstały na podstawie zestawu danych allegro-summarization-allegro-articles. Dataset zawiera artykuły z serwisu Allegro wraz z ich podsumowaniami. Autor zestawu danych to Allegro ML Research",
        "script_name": "allegro-summarization.py"
    }
]